<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>净土决（明　李贽集） - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../favicon.svg">
        <link rel="shortcut icon" href="../favicon.png">
        <link rel="stylesheet" href="../css/variables.css">
        <link rel="stylesheet" href="../css/general.css">
        <link rel="stylesheet" href="../css/chrome.css">

        <!-- Fonts -->
        <link rel="stylesheet" href="../FontAwesome/css/font-awesome.css">
        <link rel="stylesheet" href="../fonts/fonts.css">

        <!-- Highlight.js Stylesheets -->
        <link rel="stylesheet" href="../highlight.css">
        <link rel="stylesheet" href="../tomorrow-night.css">
        <link rel="stylesheet" href="../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="净土决明-李贽集"><a class="header" href="#净土决明-李贽集">净土决（明　李贽集）</a></h1>
<p>净土决前引</p>
<p>　　 温陵李卓吾曰。维摩大士云。随其心净。则佛土净。阿弥陀佛极乐国土者。土之净也。念阿弥陀佛极乐国土者。心之净也。念阿弥陀佛极乐国土。便生阿弥陀佛极乐 国土者。随其心净则佛土净也。然则念佛者。念此净土也。参禅者。参此净土也。果何以别乎。故念佛者。必定往生净土矣。参禅者。亦岂能舍此净土。而别有所往 耶。若别有所往。是二土也。非净也。阿弥陀佛极乐国土。不容如是也。参禅者。固不待往生矣。念佛者。亦岂待有所往而后生耶。若必待有所往而后生。则是此以 念佛而往彼。彼以念我而来此。一来一往。亦是二土也。非净也。阿弥陀佛极乐国土。亦不容如是也。故知阿弥陀佛净土。即自心净土。念佛参禅。即所以自净其 心。奉劝诸学者。无高视禅客。而轻目净土也。故集诸上圣劝人修净土之语。而合之以为净土决。</p>
<p>净土决目次</p>
<ul>
<li>
<p>自叙</p>
</li>
<li>
<p>天台智者净土十疑论</p>
</li>
<li>
<p>宋无为居士十疑论序</p>
</li>
<li>
<p>一心三观</p>
</li>
<li>
<p>寿禅师劝修净业</p>
</li>
<li>
<p>行脚求师</p>
</li>
<li>
<p>宗本答问</p>
</li>
<li>
<p>三大圣人现身劝修净土</p>
</li>
<li>
<p>经论指皈净土</p>
</li>
<li>
<p>祖师指皈西方</p>
</li>
<li>
<p>西方偈赞</p>
</li>
<li>
<p>西方五请</p>
</li>
<li>
<p>念佛八偈</p>
</li>
</ul>
<p>No. 1157</p>
<p>净土决</p>
<p>天台智者净土十疑论</p>
<p>宋无为居士杨杰净土十疑论序</p>
<p>一心三观</p>
<p>　　 温陵禅师曰。念佛法门。未可单约事相而修。佛具三身。念存三观。以破三惑。则无生忍位方可入焉。念存三观者。如一声佛。遂了此能念体空。所念无相。即念存 空观。所念之佛即报身。即心破见思惑也。虽能念体空。所念无相。不妨能念分明所念显然。即念存假观。所念之佛即应身。即心破尘沙惑也。正当能念所念空时。 即能念所念显然。正当能念所念显时。即是能念所念寂然。空假互存。乃念存中观。所念之佛即法身。即心破无明惑也。说则如是行人用心。惟一念真。更无如斯之 辨。</p>
<p>　　 卓吾和尚曰。天台智者决疑十论。可谓往生净土之津梁矣。后学又何疑乎。有宋杨无为居士为之序。葢赞念佛者。必定往生。是亦一决疑也。温陵法师。复为发明一 心三观之旨。葢赞念佛者。必定见佛。是又一决疑也。合而观之。而后知天台净土止观之理。无非发明此一大乘。使学者知起念便生净土。开口便见佛。不待往生之 劳矣。又何往生之疑。而不一念南无阿弥陀佛乎。宋人欲学为古文辞而不能。无为居士乃不学而自能之。其文辞高妙。益以见念佛者无所往而不藉佛之力也。幸各加 意念佛可也。</p>
<p>寿禅师劝修净业(见万善 同归集)</p>
<p>　　 问。行道念佛。与坐念。功德如何。</p>
<p>　　 答。譬如逆水张帆。犹云得往。更若张帆顺水。速疾可知。坐念一口。尚乃八十亿劫罪消。行念功德。岂知其量。故劫云。</p>
<p>　行道五百徧　　念佛一千声　　事业常如此</p>
<p>　西方佛自成</p>
<p>　　 问。唯心净土。周徧十方。何得托质莲台。寄形赡养。而兴取舍之念。岂达无生之门。欣厌情生。何成平等。</p>
<p>　　 答。唯心佛土者。了心方生。如来不思议境界经云。三世一切诸佛。皆无所有。唯依自心。菩萨若能了知诸佛及一切法。皆唯心量。得随顺忍。或入初地。舍身速生 妙喜世界。或生极乐净佛土中。故知识心方生唯心净土。着境秪堕所缘境中。如修多罗说。若人专念西方极乐世界阿弥陀佛。所修善根。回向愿求生彼世界。即得往 生。常见佛故。终无有退。</p>
<p>　　 羣疑论。问云。诸佛国土。亦复皆空。观众生如第五大。何得取着有相。舍此生彼。</p>
<p>　　 答。汝但见说圆成实性无相之教。破徧计所执毕竟空无之文。不信说依他起性因缘之教。即是不信因果之人。说于诸法断灭相者。故华严偈云。</p>
<p>　宁于无量劫　　具受一切苦　　终不远如来</p>
<p>　不覩自在力</p>
<p>　　 问。心外无法。佛不去来。何有见佛及来迎之事。</p>
<p>　　 答。唯心念佛。以唯心观。徧该万法。既了境唯心。了心即佛。故随所念。无非佛矣。般若三昧经云。如人梦见七宝。亲属欢喜。觉已追念。不知在何处。如是念 佛。此喻唯心所作。即有而空。故无来去。又如幻非实。则心佛两亡。</p>
<p>　　 而不无幻相。则不坏心佛。空有无阂。即无去来。不妨普见。按诸经云。生赡养者。缘强地胜。福备寿长。莲华化生。佛亲迎接。便登菩提之位。生如来之家。处跋 致之门。受菩提之记。身具光明妙相。迹践宝树香台。献供十方。宁神三昧。触耳常闻大乘之法。差肩皆邻补处之人。念念虗玄。心心静虑。烦恼焰灭。爱欲泉枯。 尚无恶趣之名。岂有轮回之事。安国钞云。所言极乐者。有二十四种乐。羣疑论云。西方净土。有三十种益。何乃爱河浪底。沈溺无忧。火宅焰中。焚烧不惧。且未 脱业身。终萦三障。既不爱莲台化质。应须胎藏禀形。若受肉身。全身是苦。既沈三界。宁免轮回。故目连所问经云。佛告目连。譬如万川长注。有浮草木。前不顾 后。后不顾前。都会大海。世间亦尔。虽有豪贵富乐自在。悉不得免生老病死。秖由不信佛经。后世为人。更深困剧。不能得生千佛国土。是故我说无量寿佛国土。 易往易生。而人不能深信。反事九十六种邪道。我说是人。名无眼人。名无耳人。</p>
<p>　　 问。庞居士云。事上说佛国。此去十万里。大海渺无边。动即黑风起。往者虽千万。达者无一二。忽遇本来人。不在因缘里。如何通会。而证往生。</p>
<p>　　 答。若提宗考本。尚不说有佛有土。岂言达之不达乎。所以天真自具。不涉因缘。匪动丝毫。常冥真体。若约事论。故非一等。九品往生。上下俱达。或游化国。见 佛应身。或生报土。覩佛真体。或一夕而便登上地。或经劫而方证小乘。或利根钝根。或定意散意。或悟有迟速。根机不同。或华开早晚。时限有异。今古具载。凡 圣俱生。行相昭然。明证目验。故释迦世尊。亲记文殊。当生阿弥陀佛土。位登初地。大经云。弥勒菩萨问佛。未知此界有几许不退菩萨。得生彼国。佛言。此娑婆 世界。有六千七亿不退菩萨。皆得往生。智者大师一生修西方业。所行福智二严。悉皆回向。临终合门人。唱起十六观名。乃合掌赞云。四十八愿。庄严净土。香台 宝树。易到无人。火车相现。一念改悔者。尚乃往生。况戒定慧熏修。行道甚力。终不唐捐。称赞净土经云。十方恒河沙诸佛。出广长舌相。徧覆大千。证得无生。 岂虗构哉。</p>
<p>　　 问。观经明十六观门。皆是摄心修定。观佛相好。谛了圆明。方阶净域。如何散心。而能化往。</p>
<p>　　 答。九品经文。自有升降。上下该摄。不出二心。一定心。如修定习观。二专心。但念名号。回向发愿。夫善恶二轮。苦乐二报。皆三业所造。四缘所生。共因所 成。五果所摄。若心净。即香台宝树净剎化生。心垢。则丘陵坑坎秽土禀质。皆是等伦之果。能感增上之缘。是以离自心源。更无别体。华严经云。譬如心王宝。随 心见众色。众生心净故。得见清净剎。大集经云。欲净汝界。但净汝心。故知一切归心。万法由我。欲得净界。但行净因。如水性趣下火性腾上。势数如是。何足疑 焉。</p>
<p>　　 卓吾书寿禅师劝修后语曰。禅师自为余杭小吏时。即已勤修净业矣。以勤修故。爱惜一切生命而不忍杀。此尚为尊佛教诫然也。乃以不忍杀故。遂充之以至放生。又 以放生故。遂充之以至买生放生。又以买生放生故。复又充之以至于监守自盗。买放生命。犯极刑亦甘之。夫始之以不忍杀。而极之至于自杀。盖宁自杀以成就吾不 忍杀之初心。此所志矣。虽于理有所不宜。势有所不可。然观其志。不可谓之不深信净业者矣。夫不杀者。特佛一念耳。修行中一事耳。犹尚如此。余可知也。如此 而修。则又何事之不可为。何功之不可就。何佛之不可成。何阿弥陀之不可见乎。上品上生。阎君致礼。固其宜矣。修净业者。元有折摄二门。释迦为折。弥陀为 摄。又有欣厌二门。唯厌此生。故唯恐舍之而不得。唯欣彼生。故自然见佛而不疑。若愚者。谓其不知厌恶此生不可也。谓其不知感激诸佛折摄之恩。亦不可也。但 以禅师之心观之。余尚为贪恋。而不舍者耳。师生上品。余又不知何品矣。幸而止有九品。设使却有百千万亿品。畲不将为百千万亿品最下之佛乎。是可戒也。然则 修净业者。断断乎不可不以寿禅师为法。而以余李卓吾老子为鉴。而自戒矣。抑余唯不能自戒。是以敬录劝修之语。以时观省。仍奉事禅师。与天台智者于上方。庶 几虽不能比于二师之万一。或可比于阎君之朝夕礼拜归依也。余又愿人人皆宜如阎君之敬礼设像焚香。于晨朝而读其书也。</p>
<p>　　 按本传寿禅师者。丹阳人。初为余杭县吏。亏欠库钱几尽。有司鞠之。止是买放生用。罪当死。临刑颜色愉愉。顾狱吏曰。我在世放活万万生命。今死去径归西方。 岂不乐哉。钱王闻而奇之。释其罪。遂为僧。梦观音以甘露灌其口。住持永明寺。至九十八岁。合掌坐化。[疗-(日/小)+土]于 塔下。有僧每日遶塔礼拜。人问其故。答曰。我抚州僧也。因病至阴司。见殿角有画像一轴。阎王日来顶礼。余问主吏云。此杭州永明寺寿禅师也。凡人死者。皆经 此处。唯寿禅师不经此。已在西方极乐世界上品上生矣。王敬其人。故图此供养。</p>
<p>行脚求师(见归元 直指)</p>
<p>　　 宗本问。弟子欲脱生死。不知依何法修。</p>
<p>　　 禅师赞叹曰。秊纪幼而发心高。听吾所说。径路入行。但念阿弥陀佛。</p>
<p>　　 宗本曰。凡夫罪业多。云何一世念佛。便得往生净土。</p>
<p>　　 答。十六观经云。至心念南无阿弥陀佛。一声灭八十亿劫生死重罪。有人平生造五逆十恶。临终十念阿弥陀佛。尚得往生。况一世斋戒念佛乎。</p>
<p>　　 问。阿弥陀佛何故有如是广大功德。广大行愿。</p>
<p>　　 答。大阿弥陀经云。我至成佛时。名声超十方。人天欣得闻。俱来主我剎。地狱鬼畜生。亦生我剎中。是则凡在三界六道轮回之内者。无所不度可知矣。阿弥陀佛现 在西方极乐世界。又在十方世界。教化无数天人。以至蜎飞蝡动之类。蜎飞者。谓微细飞虫也。蝡动者。谓微细蛆虫也。若此者。佛尚化度。况于人乎。阿弥陀佛又 有愿云。若称我名。必生我国。若不尔者。誓不作佛。是以广度众生。无有穷极。而人一念归依。遂生其国。由此推之。念佛功德。实不可思议也。又云。若有众 生。欲生我国上品者。须用慈心不杀。爱护含灵。具诸戒行。读诵大乘。解第一义。谛理深明。供养三宝。孝敬双亲。悲怜贫苦。教化有情。若能如是念佛者。决定 上品上生。直至成佛。其或力量未充。且自坚持斋戒。一心念佛。若能念念无间。亦不在下品生矣。况此法门。不拣贤愚。不择贵贱。不在贫富。不分男女。不问老 幼。不拘僧俗。不论久近。皆可以念佛。念佛轨则亦不拘。或高声念。低声念。流水念。顶礼念。摄心念。参究念。劝想念。轮珠念。行道念。住立念。静坐念。侧 卧念。默念。明念。千念。万念。皆同一念。唯要决定信心求生净土。果能如是行持。何用别寻知识。可谓行船尽在把梢人。达者同登赡养国。</p>
<p>　　 问。世间之人多说。家缘萦绊。世务缠身。且待老来。然后念佛。</p>
<p>　　 答。苦哉。苦哉。岂不见死心禅师云。世间之人。财宝如山。妻妾满室。日夜欢乐。他岂不要。长生在世。争柰前程有限。暗里相催。符到便行。不容迟滞。阎罗老 子。不顺人情。无常鬼王。有何面目。且据诸人眼里亲见。耳里亲闻。前街后巷。亲戚眷属。朋友兄弟。强壮后生。死劫多少。岂不闻古人云。莫待老来方学道。孤 坟尽是少秊人。又云。自从早秊索妻养子。经营家计。受尽千辛万苦。忽然三寸气断。未免一旦皆休。若是孝顺儿孙。斋得几僧。看得部经。烧得陌纸。春三秋九。 做得椀羮饭。哭得几声。犹是记忆爷娘。若是不肖之子。父母方死。骨头未冷。作挞财产。出卖田园。恣意作乐。以此较之。着甚么急。儿孙自有儿孙福。莫与儿孙 作远忧。复引古德云。冷笑富家翁。营生忙似箭。囤内米生虫。库中钱烂贯。日里把秤称。夜间点灯算。形骸如傀儡。莫教绳索断。</p>
<p>　　 死心如此苦口劝人。曾许你且做世业。待老来方念佛乎。当思人生在世。能有几时。石火电光。贬眼便过。趁此未老无病之前。抖擞身心。拨弃尘事。得一日光景。 念一日佛名。得一时工夫。修一时净业。由他临命终时。好死恶死。只要我之盘缠预辨了也。我之前程稳稳当当了也。若不如此。后悔难追。况此念佛法门。人皆可 行。譬如千秊暗室。一灯照之。则为明矣。故虽杀马屠牛之人。放下屠刀。亦可以修。所以修者不难。亦不妨一切俗事。在官者不妨职业。在士者不妨修读。在商者 不妨贩卖。在农夫不妨耕种。在妇人不妨女工。在公门不妨事上。在僧徒不妨参禅。凡一切所为。皆不相妨。或在晨昏礼念。或在忙里偷闲。或念千声百声。或念三 五百声。或念十声。唯要回向发愿。愿往西方诚能如是。决定往生矣。</p>
<p>　　 又曰。善男子。今将一法界之法。付嘱于汝。十法界者。佛法界。菩萨法界。缘觉法界。声闻法界。天法界。人法界。修罗法界。饿鬼法界。畜生法界。地狱法界。 夫十法界者。一心具足。随造随受。据你所作因还你。所作果。善行恶行。世间之因也。三界六道。世间之果也。持戒念佛。出世间之因也。净土成佛。出世间之果 也。人天路上。作福为先。生死海中。念佛第一。今有欲快乐人天而不修福。欲出离生死而不念佛。是犹鸟无翼而欲飞。木无根而欲茂。奚可得哉。要将念佛为正 因。如今是因。临终是果。作恶而恶境现前。念佛而佛果自至。岂不见华严经云。若人欲了知。三世一切佛。应观法界性。一切唯心造。是也。</p>
<p>宗本答问</p>
<p>　　 或问。世间人别执公案。只期参禅悟道。不愿往生净土何如。</p>
<p>　　 答。参禅不碍念佛。念佛不碍参禅。且如往生录内。高僧传中。贤愚并生。今古皆尔。尽抛秽土。俱趣净方。孕七宝池。舍胞胎苦。超凡人圣。得道证真。不历三 祗。便成佛道。岂非佛力难思也哉。故欲超生死轮回。得涅槃乐者。无出往生法门矣。何以故。娑婆浊境。众苦集而求道难成。净土乐邦。诸善聚而位登不退。称名 号者。诸佛护念而往生。发菩提者。弥陀光照而增进。菩萨罗汉与其同俦。水鸟树林。悉皆念佛。耳畔常闻妙法。心中顿绝贪嗔。快乐无穷。寿量何极。一生彼土。 便获阿惟。岂比人天道中触目多诸违顺。权乘路上善根希有周圆。地前三贤尚未见道而失念。舍利六住。犹遇恶缘而退心。故知三乘之士。历僧祇劫。而功行无成。 念佛之门。于弹指顷。而位阶不退。是以生净土者。有进无退。决定成佛。弥陀经云。极乐国土众生生者。皆是阿[鞥-合+(白-日+田)]跋致。阿[鞥-合+(白-日+田)]跋致者。不退转地是也。嗟乎。初心信浅。非他力难以进修。我佛愿深。但有缘悉皆摄受。诸仁者从上佛祖立 教。开示念佛法门。何况今之禅流。不信往生净土。凡修净土者。不碍于参禅。何参禅者。乃薄净土而不修也。</p>
<p>　　 或问。阿弥陀佛有因地否。</p>
<p>　　 宗本曰。阿弥陀佛因地。载于藏教甚多云。我作佛时。说经行道。十倍于诸佛。不得是愿。终不作佛。又云。称我名号。定生我国。不得是愿。终不作佛。是以愿广 缘强。感动世人。又不见大慈菩萨赞佛偈云。十方三世佛。阿弥陀第一。非但菩萨称赞。十方诸佛亦称赞之。</p>
<p>　　 问。十方世界有无量人念佛焉。能悉知其时尽皆接引。</p>
<p>　　 答。日月是一小世界。光明犹能普照万类。况佛之光明乎。不见弥陀经云。彼佛何故号阿弥陀。舍利弗。彼佛光明无量。照十方国。无所障碍。是故号为阿弥陀。应 知佛之光明。广大无比。小乘罗汉。尚有三明六通。随类现化。况佛之神通妙用乎。何则身常礼佛。佛则见之。天眼通故。口常念佛。佛则闻之。天耳通故。心常忆 佛。佛则知之。他心通故。诸仁者。只要自己。虔切修持。不须疑佛无能接引。</p>
<p>　　 又问。既有如是功德。何必连声举念。譬如叫我名字。不过一二三声足矣。</p>
<p>　　 答。前不云乎。称我名号。定生我国。以其愿也。观经云。念阿弥陀佛一声。灭八十亿劫生死重罪。况连声不断乎。弥陀经云。以称名故。诸罪消灭。势至圆通云。 忆佛念佛。必定见佛。上至一心不乱。专持名号。下至十念成功。往生净土。是也。</p>
<p>三大圣人现身劝修净土</p>
<p>　　 唐洛阳罔极寺释慧日。中宗朝得度。日见义净三藏。躬诣竺干。遂生羡慕。誓游西域。始泛舶渡海。经三载。乃达天竺。寻求梵本。访善知识。独影孤征。雪岭胡 乡。无所不到。既经多苦。深厌阎浮。乃叹曰。何国何方。有乐无苦。何法何行。能速见佛。徧问天竺三藏学者。皆赞净土。合于金口。其于速疾。是一生路。尽此 报身。必得往生。日闻已顶受。渐至北印度健驮罗国王城东北。有一大山。山有观音像。日遂七日叩头祈请。以断食毕命为期。至七日夜。观音空中。现紫金色相。 垂右手摩日顶曰。汝欲传法。自利利他。唯有西方弥陀佛国劝令念佛诵经。回愿往生。到彼国已。见佛及我。自当知净土法门。胜过诸行。说已忽灭。日断食既困。 闻此加壮。及登岭东归。计行七十余国。总一十八年。开元七年。方达长安。进帝佛真容梵筴等。赐号慈愍三藏主法师。</p>
<p>　　 又唐大历二年。法照大师。栖止衡州云峰寺。勤修不懈。唯以劝人念佛为急。一日僧堂粥钵内。两次现五台胜境。胜境中复现有寺。寺有金榜。题云大圣竹林寺。于 是心怀渴仰。欲礼五台。四年八月十三日发行。至五年四月五日。到五台县。遥见佛光。寺南数道白光。六日。到佛光寺。其夜四更见一道光。从北山下来射照。照 忙入堂内。问众云。此何祥也。有僧答言。此大圣不思议光。常觉有缘照闻已。即具威仪。寻光至寺。寺东北五十里间。果有山。山下有涧。涧北有一石门。见二青 衣可年八九岁。颜貌端正。立于门首。一称善财。二曰难陀。相见欢喜。问讯设礼。引照入门。向北行五六里。见一金门楼至门。乃是一寺。寺前有金牓。题曰大圣 竹林寺。一如钵中所见者。方圆可二十里。一百二十院。皆有宝塔。庄严其地。纯是黄金。流渠花树。充满其内。照入寺。至讲堂。见文殊在西。普贤在东。各据狮 子之座。说法之音历历可听。文殊左右菩萨万余。普贤亦有无数菩萨围绕。照至二菩萨前作礼。问言。末代凡夫。去圣时遥。知识转劣。垢障尤深。佛法浩瀚。未审 修行。于何法门。最为捷要。文殊报言。汝今念佛。今正是时。诸修行门。无过念佛。所以者何。我于过去劫中。因念佛故。得一切种智。是故一切诸佛法。般若波 罗蜜甚深禅定。乃至诸佛。皆从念佛而生。故知念佛是诸法之王。汝当常念无上法王。令无休息。照又问。当云何念。文殊言。此世界西。有阿弥陀佛。彼佛愿力不 可思议。汝当继念。令无间断。命终之后。决定往生。永不退转。说是语已。二大圣各舒金手。摩照顶为授记别。照闻已。欢喜踊跃。礼谢而退。已上二则。载于有 宋高僧传。俱在藏内富字函。</p>
<p>经论指归净土</p>
<p>　　 大无量寿经云。佛告弥勒。于此世界。有七百二十亿不退菩萨。往生极乐国土。诸小行菩萨不可称计。又不但我国为然。十方世界无量大菩萨众。尽念阿弥陀佛。愿 住阿弥陀佛国土。</p>
<p>　　 弥陀经云。若有善男子善女人。闻说阿弥陀佛。执持名号。以称名故。诸罪消灭。其人临命终时。即得往生阿弥陀佛极乐国土。释迦佛云。汝等皆当信受我语。及诸 佛所说。若有众生。闻是说者。应当发愿生彼国土。</p>
<p>　　 十六观经云。若善男子及善女人。但闻佛名二菩萨名。除无量劫生死之罪。何况忆念念南无阿弥陀佛一声乎。当知此人是人中芬陀利华。观世音菩萨大势至菩萨为其 胜友。</p>
<p>　　 大智度论云。佛是无上法王。诸大菩萨以为法臣。诸臣所尊重者。唯佛法王也。有一菩萨。自念往昔谤般若。堕恶道。受无量苦。复经无量劫来。虽修余行。不能得 出苦海。后遇善知识。教念阿弥陀佛。即得灭除罪障。超生净土。我今应当礼谢阿弥陀佛。何以彼。父母亲友人天王等。不能度我出离苦海。唯阿弥陀佛愿力摄受。 是以得出苦海。偈云。若人愿作佛。心念阿弥陀。即得为现身。故我皈命礼。又云。佛世一老人求出家。舍利弗不许。佛观此人。曩劫采椎。为虎所逼。上树失声念 南无佛。有此微善。遇佛得度。获罗汉果。吁一称其名。尚得解脱。况终身念佛乎。</p>
<p>　　 莲宗宝鉴云。弥陀实众生之慈父。是以纔称宝号。已投种于莲胎。一发菩提。即标名于金地。浅信不持。大愚大错。堪叹时逢末代。多有邪见迷流。贬净业为权乘。 嗤诵持为麤行。岂非躭溺火宅。自甘永劫之沈沦乎。</p>
<p>　　 净土境观要门云。夫净土法门者。乃末世众生出生死之要路。截苦海之舟航。一生彼处。永无退转。以金色身。飞行自在。无虎狼狮子蚊虻蚤虱之所逼恼。无雷霆风 雨寒热饥渴之所煎熬。莲华化生。寿命无量。既无生老病死等苦。是为极乐世界。故我释迦如来。欲令此土在迷众生出离众苦。开折伏之门。弥陀慈父。示摄受之 路。所以苦心丁宁。偏赞净土。普劝往生。良由于此。安乐集云。能念阿弥陀佛。即断一切业障。譬如有人用狮子筋为琴弦。其声一奏。一切余弦悉断。亦如有人取 牛羊驴马诸乳。置一器中。若将狮子乳一滴投之。一切诸乳悉化为水。若人于菩提心中。能念阿弥陀佛。一切恶魔诸障。自然消灭。得生净土矣。</p>
<p>　　 大乘月藏经云。末法时中。亿亿众生。起修行道。未有一得者。皆因五浊恶世杂学难成。唯有净土一门。可通入路。当知自行难圆。他力易就。如劣士附轮王之势。 飞游四天。凡质假仙药之功。升腾三岛。实为易行之道。疾得相应。慈旨丁宁。须铭饥骨。</p>
<p>　　 宝王论云。浴大海者已用于百川。念佛名者必成于三昧。亦犹清珠下于浊水。浊水不得不清。念佛投于乱心。乱心不得不佛。</p>
<p>　　 大品经云。若人散心念佛。亦得离苦。其福不尽。况定意念佛也。上至一心不乱。下至十念成功。</p>
<p>　　 华严经云。宁受地狱苦。得闻诸佛名。不受无量乐。而不闻佛名。</p>
<p>　　 正法难闻品云。佛说世间人民。得闻阿弥陀佛名号。若慈心喜悦。志意清净。毛发耸然。泪即出者。皆是累世常行佛道。非凡人也。若不信佛语。不信念佛。不信往 生皆从恶道中来。余殃未尽。愚痴不解。故为汝等说此大法。令见阿弥陀佛及其国土。</p>
<p>　　 护口经说。有一饿鬼。形状丑恶。身出猛焰。口出蛆虫。脓血诸衰。臭秽远彻。举声号哭。东西驰走。是时满足罗汉问曰。汝宿何罪。今受此苦。饿鬼答曰。吾往昔 时。曾作沙门。出一恶言。阻他信善。今遭此苦。尊者还阎浮提。诫诸比丘。凡见人修毫发善事。只宜欢喜赞助。勿令毁逆不成。吾堕恶类以来。数千万劫受苦。设 使脱得鬼形。复入地狱。尔时饿鬼说此语已。号哭投地。如大山崩。闻斯之说。实可寒心。此鬼出一恶言。尚遭多劫之苦。何可障人拜佛念佛哉。</p>
<p>　　 金刚科仪云。野狐尚听百丈法。螺蛳犹护金刚经。十千游鱼。闻佛号化为天子。五百蝙蝠。听法音总作圣贤。蟒闻忏以生天。龙听法而悟道。彼物尚能领悟。况人可 不回心念佛。</p>
<p>　　 莲宗宝鉴云。昔我法藏发弘誓。启极乐之玄途。故佛世尊指西方。示韦提之妙域。是乃广长舌覆而同赞。诸余经尽而独留。盖以利生之喜舍心增。应化之慈悲量大。 教分九品。乃别开方便之门。观明一心。实径直还源之路。圣尼际会。如久客归于家乡。感应道交。似稚子投于慈母。况复慈光愿摄。佛力难思。顺水乘船。不劳自 力。推门落臼。岂有他哉。有愿必迎。无机不被。鹦鹉频伽。尚有法音演唱。蜎飞蝡动。悉蒙教化恩慈。圣境非虗。佛言不妄。何乃甘心伏意。幸祸乐灾。却诽清净 之邦。贪恋烦恼之世。焦蛾烂蠒。自处余殃。笼鸟鼎鱼。翻称快乐。皆由善力微而业力胜。信根少而罪根多。是以三界茫茫。四生扰扰。尽贪生而兀兀。悉逐业以悠 悠。匪夙生之有幸。岂得遇于斯因。击鼓开囹圄之门。宜应速出。逢舟济沈沦。之难。讵可迟疑。普皆如说奉行。尽心顶礼信受。问曰。既言信受。未知信何法门。 答曰。信凭经中佛说。念佛定生净土。信念佛定灭诸罪。信念佛定得佛护。信念佛临终定得佛来接引。信念佛往生定得不退地。信念佛生净土。定不堕三恶道。今时 人。信持戒而不信念佛。信奉佛而不信往生净土。是皆自失其大利也。故欲到西方。要由深信。君看净土恒沙佛。尽是当年正信人。</p>
<p>祖师指归西方</p>
<p>　　 问。六祖言。东方人造罪念佛。求生西方。西方人造罪念佛。求生何国。</p>
<p>　　 答。六祖只说僧俗。喻于东西。何曾说无佛国。不见坛经云。在家能行。如东方人无罪。出家不修。如西方人有愆。今人不穷古教。强要狐言鸟语。古德云。若人排 毁净土。不信往生者。当受拔舌之苦。如何后学。反行魔说。既不能自修。又障他人修。哀哉。</p>
<p>　　 李卓吾曰。六祖破人念佛。求生西方 者。恐 人执相求佛。而不见自性也。金刚经所谓。若以色见我。以音声求我。是人行邪道。不能见如来。是也。又曰。一切有为法。如梦幻泡影。如露亦如电。应作如是 观。凡所有相。皆是虗妄。是也。夫人若不见自性。而但以音声为我。执有相为佛。则亦奚止十万八千里哉。六祖大师之破也。宜也。然苟见佛性矣。则我之音声。 与夫妄幻虗假之梦幻。泡影露电。又曷甞一刻之不有哉。虽谓实有西方亦可也。</p>
<p>　　 天如和尚云。多见今之参禅者。不究如来之了义。不知达磨之玄机。空腹高心。习为狂妄。见修净土之人。则笑之曰。彼学愚夫愚妇之所为。何其鄙哉。予甞谓非鄙 愚夫愚妇也。乃鄙文殊普贤马鸣龙树也。此等之人。非特自迷正道。反成谤法之业。</p>
<p>　　 灵芝法师云。博地凡夫。业惑缠缚。流转五道。百千万劫受诸苦恼。忽闻净土。志愿求生。一日称名。即超彼国。可谓万劫难逢。千生一遇。若人肯念阿弥陀佛。超 过一切善根。纵然能行施戒禅诵。亦不如念佛功德。</p>
<p>　　 孤山法师云。夫求生净土者。是假他力。弥陀愿摄。释迦劝赞。诸佛护念。三者备矣。苟有信心。往生极易。如渡大海。既得巨航。仍有良导。加以顺风。必能速到 彼岸矣。若其不肯登舟。迟疑险道者。谁之过欤。</p>
<p>　　 杨提刑云。有佛释迦。是大导师。指清净土是安乐国。阿弥陀佛是净土师。尔诸众生。若生彼土。则无诸苦。不闻知者。固可哀怜。亦有善士。发三种心。不求生 者。尤可嗟惜。一曰。吾当超佛越祖。净土不足生也。二曰。处处皆净土。西方不必生也。三曰。极乐圣域。我辈凡夫不能生也。夫行海无量。普贤愿见弥陀。佛国 虽空。维摩常修净土。十方如来。有广舌之赞。十方菩萨。有同往之心。试自忖量。孰与诸圣。谓不足生者。何其自欺哉。至如龙树。祖师也。楞伽经有预记之文。 天亲。教宗也。无量论有求生之偈。慈恩通赞。首称十胜。智者析理。明辨十疑。彼皆上哲。精进往生。谓不必生者。何其自慢哉。火车可灭。舟石不沈。现华报 者。莫甚于张馗。十念而超胜处。入地狱者。莫速于雄俊。再苏而证妙因。世人愆尤。未必若此。谓不能生者。何其自弃哉中峰祖师云。娑婆苦。娑婆苦。娑婆之苦 谁能数。世人反以苦为乐。甘住其中多失所。臭皮袋里出头来。长养无明病成蛊。蓦然三寸气消亡。化作寒灰埋下土。五趣迁流不暂停。百劫千生受凄楚。诸仁者。 何如急早念弥陀。舍此娑婆苦。西方乐。西方乐。西方之乐谁能觉。人民国土总殊胜。了无寒暑并三恶。莲华胎里出头来。时听法音与天乐。瑠璃地莹绝纤尘。金银 珠宝成楼阁。化衣化食自然荣。寿命无量难筹度。诸仁者。何如及早念弥陀。取彼西方乐。</p>
<p>　　 古音禅师云。一句阿弥陀佛。宗门头则公案。譬如骑马拄杖。把稳生涯一段。不拘四众人等。持之悉有应验。现生长福消灾。报满永除罪难。若人立地受持。无不随 心满愿。幸生中土为人。如上宝山一遍。切莫空去空回。所务急宜早办。阎王不贵金珠。唯重弥陀一卷。一生富贵如云。百岁光阴若电。知音切莫迟延。急早作个转 变。佛为苦海舟航。劝君早渡彼岸。行住坐卧之中。一句弥陀莫断。须信因深果深。直教不念自念。若能念念不空。管取念成一片。当念认得念人。弥陀与我同现。 便入念佛三昧。亲证极乐内院。莲胎标的姓名。极功之者自见。亲见弥陀授记。便同菩萨作伴。直至无上菩提。永劫随心散诞。依得此道归来。决定成佛不欠。</p>
<p>　　 白乐天颂云。</p>
<p>　予年七十一　　不复事吟哦　　看经费眼力</p>
<p>　作福畏奔波　　何以度心眼　　一声阿弥陀</p>
<p>　行也阿弥陀　　坐也阿弥陀　　纵饶忙似箭</p>
<p>　不离阿弥陀　　达人应笑我　　多却阿弥陀</p>
<p>　达又怎么生　　不达又如何　　普劝法界众</p>
<p>　同念阿弥陀　　要脱轮回苦　　须念阿弥陀</p>
<p>　　 百丈智海禅师。是江西马祖的子。天下丛林。依他建立。天下清规。依他举行。看他为病僧念诵之规云。集众同声。举扬一偈。称赞阿弥陀佛。复同声称念南无阿弥 陀佛。或百声或千声。回向伏愿云。诸缘未尽。早遂轻安。大命难逃。径登赡养。又看他津送亡僧。念诵回向。伏愿云。神超净域。业谢尘劳。莲开上品之华。佛受 一生之记。至于茶毗之际。但令维那引声高唱南无西方极乐世界大慈大悲阿弥陀佛。如是十唱。而大众十和。总名之曰十念也。唱毕复回向云云。以上称扬十念。资 助往生。非净土之指归乎。自百丈来。凡津送亡僧。皆依此法。然则所谓合五家之宗派。尽天下之禅僧。无有一人不归净土者矣。</p>
<p>　　 慈照宗主云。有行无愿。其行必孤。有愿无行。其愿必虗。夫愿者乐也。欲也。欲生西方净土。乐见阿弥陀佛。必须发愿。方得往生。华严经云。不发大愿。魔所摄 持。一切佛事。从大愿起。欲成无上道。故须得愿波罗蜜。所以普贤广无边愿海。弥陀有六八愿门。是知十方诸佛。上古先贤。皆因愿力。成就菩提。</p>
<p>　　 智度论第八卷问曰。诸菩萨行业清净。自得胜报。何必要立誓愿。然后得之。答。作福无愿。无所标立。愿为道御。能有所成。如佛所说。若人闻说生天之乐。心当 愿乐。修生天福。命终之后。各生其中。此皆愿力之所致也。华严行愿品云。是人临命终时。最后剎那。一切诸根悉皆散坏。一切亲属悉皆舍离。一切威势悉皆退 失。乃至象马车乘。珍宝伏藏。如是一切无复相随。唯此愿王不相舍离。于一切时。引导其前。一剎那中。即得往生极乐世界。故云。法门广大。无愿不从。</p>
<p>　　 备观今时信心归投佛会者。或为病苦而发心。或为报亲而举意。或为保扶家宅。或为怖罪持斋。虽有信心。而无行愿。虽云念佛。不达本根。凡修善缘。皆为了还心 愿。罕有为自己生死。发愿念佛。求生净土者。往往香烛道场。祝愿回向之辞。皆是表献神明。消灾延寿而已。故与经忏本意相违。临终所以不得往生。由无行愿故 也。</p>
<p>　　 又有一等痴人。投佛受戒。乃于三宝前。焚香誓愿云。我若破戒。甘当恶病缠身。永堕地狱。或言左眼出血。右眼出脓。自肯自甘。自愿受报。殊不知佛祖兴慈运 悲。何甞教人如此。皆是邪师过谬。错将罚呪。以为发愿。何惑之甚哉。予甞愍念。劝令同发正愿。求生净土。愿同作佛。若彼妄认四大为我身。六尘为实有。未甞 暂省回光。斋戒念佛。从生至老。唯忧家缘不办。财不称心。虽曰积善奉佛。礼拜烧香。只愿富贵荣华。长生不死。纔做此小好事。便有伏愿数般。要保谷米盈仓。 蚕丝倍万。子孙光显。牛马孳生。纔一不如意。便怨佛不保全。日日财喜增添。始道天龙感应。如此贪谋。尽属愚痴。今日有缘。得逢佛法。当须究本。愿舍娑婆。 愿生净土。亦如久客在于他乡。今日思欲归于故里。不见忏中云。愿我临欲命终时。尽除一切诸障碍。面见彼佛阿弥陀。即得往生安乐剎。是也。</p>
<p>　　 慈照宗主偈曰。</p>
<p>　万法从心生　　万法从心灭　　我佛大沙门</p>
<p>　常作如是说　　持戒无信愿　　唯得人天福</p>
<p>　福尽受轮回　　展转难出离　　看经无慧眼</p>
<p>　不识佛深意　　后世得聪明　　乱心难出离</p>
<p>　不如念佛好　　回向生乐国　　释迦金口说</p>
<p>　弥陀亲摄受　　诸佛皆护念　　诸天善护持</p>
<p>　譬如贫家女　　腹孕转轮王　　诸天常爱护</p>
<p>　贫女自不知　　腹中有贵子　　今此念佛人</p>
<p>　其意亦如是　　忆佛常念佛　　不久当成佛</p>
<p>　诸佛善护持　　其人自不知　　我当生净土</p>
<p>　劫要来后世　　再得生人中　　譬如贫人家</p>
<p>　地内有伏藏　　藏神常守护　　不令其有失</p>
<p>　贫人自不知　　家内有宝藏　　逐日趁客作</p>
<p>　求衣食自济　　今此念佛人　　其意亦如是</p>
<p>　不知念佛人　　具足如来藏　　自说我无分</p>
<p>　反要生人中　　譬如病人家　　自有真妙药</p>
<p>　不知妙药性　　不能自治病　　每日床枕边</p>
<p>　痛苦受无量　　今此念佛人　　其意亦如是</p>
<p>　不知念佛心　　能灭贪嗔病　　能为大医王</p>
<p>　能为大宝藏　　利济一切人　　能为大法王</p>
<p>　覆护一切众　　将为是凡夫　　不得生净土</p>
<p>　且自持斋戒　　后世愿为人　　展转更修行</p>
<p>　方可生彼国　　多见修行人　　常作如是说</p>
<p>　不称弥陀愿　　不念净土经　　邪见障覆心</p>
<p>　毕竟难出离　　非是他人障　　皆是自障心</p>
<p>　今世不得生　　一蹉是百蹉　　劝汝修行人</p>
<p>　信我如来说　　佛无不实语　　因风吹于火</p>
<p>　用力不消多　　幸有念佛心　　回愿超三界</p>
<p>　　 或问永明寿禅师曰。但见性悟道。便超生死。何用系念彼佛。求生他方。</p>
<p>　　 答。真修行人。应自审察。如人饮水。冷暖自知。诸仁者。当观自己行解。实得见性悟道。受如来记。绍祖师位。能如马鸣龙树否。得无碍辩才。证法华三昧。能如 天台智者否。宗说皆通。行解兼修。能如忠国师否。此诸大士。皆明垂言教。深劝往生。盖是自利利他。岂肯误人自误。况大雄赞叹。金口丁宁。希从昔贤。葢禀佛 勅。定不谬误世。四料拣云。有禅无净土。十人九错路。阴境若现前。瞥尔随他去。无禅有净土。万修万人去。但得见弥陀。何愁不问悟。有禅有净土。犹如戴角 虎。现世为人师。来生作佛祖。无禅无净土。铁床并铜柱。万劫与千生。没个人依怙。既不明佛理。又不愿往生。永劫沈沦。何由出离。诸仁者欲超生死速证菩提。 于此四种。择善行之。</p>
<p>　　 长芦赜禅师劝人曰。经云。彼国众生。无有众苦。但受诸乐。故名极乐。今以娑婆。对而比之。此则血肉形躯。有生皆苦。彼则莲华化生。无生苦也。此则时序代 谢。衰老日侵。彼则寒暑不迁。无老苦也。此则四大难调。多生病患。彼则化体香洁。无病苦也。此则七十者希。无常迅速。彼则寿命无量。无死苦也。此则亲情爱 恋。有爱必离彼。无父母妻子。无爱别离苦也。此则仇敌冤雠。有冤必会。彼则上善聚会。无冤憎会苦也。此则困苦饥寒。贪求不足。彼皆衣食珍宝。受用现成。此 或丑秽形骸。根多缺漏。彼则端严相貌。体有光明。此则轮转生死。彼则永证无生。此则丘陵坑坎。荆棘为林。土石诸山。秽恶充满。彼则黄金为地。宝树参天。楼 耸七珍。花敷四色。此则双林已灭。龙华未来。彼则阿弥陀佛。现在说法。此则观音势至。徒仰嘉名。彼则与二上人。亲为胜友。此则羣魔外道。恼乱正修。彼则佛 化一统。魔外绝纵。此则媚色妖淫。迷惑行者。彼则正报清净。实无女人。此则恶兽魑魅。交扇邪声。彼则水鸟树林。咸宣妙法。二土较量。境缘回别。而乐邦之 胜。其数无穷。是以了义大乘。无不指归净土。前贤后圣。自他皆愿往生。呜呼。人无远虑。必有近忧。一失人身。万劫难复。故率大海众。各念阿弥陀佛。回向同 缘。愿生彼国。操船顺水。既加橹棹。则十万程途。不劳自至也。</p>
<p>　　 元佑四年冬。宗赜夜梦一男子。乌巾白衣。可三十许。风貌清美。举措贤雅。揖谓宗赜曰。欲入公弥陀会。告书一名。宗赜乃取莲华胜会录。秉笔问曰。公何名。曰 普慧。宗赜书已。白衣者又云。家兄亦告上名。宗赜问曰。令兄何名。曰普贤。言讫遂隐。宗赜觉而询诸耆宿。皆云。华严离世间品。有二大菩萨名。宗赜以为佛子 行佛事。助佛扬化。必有贤圣幽赞。然则预此会者。岂小缘哉。</p>
<p>　　 龙舒王居士劝人曰。大阿弥陀经云。十方有无量菩萨。往生阿弥陀佛国。彼菩萨尚欲往生。我何人哉。略举数条以为证。青草堂后身曾鲁公。喆老后身多忧苦。古老 后身躭富贵。法华尼后身作官妓。皆是不信西方。展转轮回受苦。或曰。参禅固难见性。学仙何如。答不修净土而欲学仙。是舍目前之美玉。而求不可必得之碔砆。 岂不惑哉。按楞严有十种仙。皆寿千万岁。数尽复入轮回。世人学仙者。万不得一。纵使得之。又不免轮回。为着于形神而不能舍去也。且形神者。乃真性中所现之 妄想。故寒山诗云。饶汝得仙人。恰似守尸鬼。非若佛家之生死自如而无所拘也。近自数百年来。得仙者唯锺离吕公。岂不闻洞宾飞剑斩黄龙。却被黄龙降伏。及见 黄龙禅师。方悟真性了道。遂说一偈云。弃却瓢囊击碎琴。如今不恋永中金。自从一见黄龙后。始觉从前错用心。又不闻后魏昙鸾法师。初自陶隐居得仙经十卷。鸾 欣然自得。以为神仙必可致。后遇僧菩提留支问云。佛道有长生乎。能却老为不死乎。支云。长生不死。吾佛道也。遂以十六观经与之云。汝可诵此。则三界无复 生。六道无复往。盈虗消息。祸福成败。无得而至。其为寿也。有劫石焉。有河沙焉。沙石之数有限。寿量之数无穷。此吾金仙氏之长生也。鸾深信之。遂焚仙经。 而专修观经。虽寒暑之变。疾病之来。亦不懈怠。魏王怜其志尚。号为神鸾。一日告弟子云。地狱诸苦。不可以不惧。九品净业。不可以不修。因令弟子高声念阿弥 陀佛。鸾西向闭目。叩头而亡。是时僧俗同闻管弦丝竹之声从西而来。由此观之。净土法门。最为快捷方式。况神仙者。有所得。则秘而不传。以谓泄天机而有罪。佛法 门。唯恐传之不广。直欲度尽众生而后已。是其慈悲广大。非神仙之可比明矣。</p>
<p>　　 丞相郑清之劝人曰。今之学佛者。不过禅教律。究竟圆顿莫如禅。非利根上器。神领意解者。未免堕顽空之失。研究三乘莫如教。非得鱼忘筌因指见月者。未免钻故 纸之病。护善遮恶莫如律。非身心清净表里一如者。未免自缠缚之苦。论其所入。则禅教律要其所归。则戒定慧。若不由禅教律而得戒定慧者。其唯净土之一门乎。</p>
<p>　　 龙舒曰。华严经云。人生有二。天人随人。一名同生。二名同名。天人常见人。人不见天人。此二天人。岂非善恶二部童子之徒欤。人之举意发言动步。常念此二天 人。见人而能无愧。如此修净土。则必上品上生。或曰。一人尚有二天人。何天人之多也。曰。一月普现一切水。岂必月之多哉。</p>
<p>　　 龙舒曰。有修桥人。有毁桥人。此天堂地狱之小因也。有坐轿人。有荷轿人。此天堂地狱之小果也。触类长之。以修净土上品往生复何疑哉。</p>
<p>　　 又曰。昼必有夜。必为夜备。暑必有寒。必为寒备。存必有去。必为去备。何谓夜备灯烛床蓐。何谓寒备。衾裘炭薪。何谓去备福慧净土。</p>
<p>　　 又曰。予徧覧藏经。却无阴府寄库之说。奉劝世人。以寄库所费之资。请僧为西方之供。一心西方则必得往生。若不为净土功德。而为阴府寄库。则是志在阴府。死 必入阴府矣。譬如有人。不为君子之行。以交结贤人。君子乃寄钱于司理院。狱子处待其下狱。则用钱免罪。岂不谬哉。昔张善和一生杀牛。临终自见地狱相现。遇 僧教令念阿弥陀佛。念未十声。见佛接引。往生净土。又有一妇人。常念青莲华香。白莲华香。华树香。果树香。乘此四句之功。亦得往生净土。况诵全部而不生 乎。昙翼法师前身为雉。听得僧人。通法华经。便得转生。为僧成道。况人诵经念佛而不见佛乎。又有一鹦鹉二鸜鹆。念阿弥陀佛。尚得往生净土。况人念佛而不生 乎。</p>
<p>　　 又曰如人入大城中。必先觅安下处却出干事。抵暮昏黑。则有投宿之地。先觅安下处者。修净土之谓也。抵暮昏黑者。大限到来之谓也。有投宿之地者。生莲华中。 不落恶趣之谓也。又如春月远行。先须备雨具。骤雨忽至。则无淋漓狼狈之患。先备雨具者。修净土之谓也。骤雨忽至者。大命将尽之谓也。无淋漓狼狈之患者。不 至沈沦恶趣受诸苦恼之谓也。且先觅安下处。不妨自己干事。先备雨具。不妨自己远行。先修净土。不妨一切世务人。何为而不修乎。虽罪恶人亦可修。譬如铁石虽 重赖舟船可渡。针虽轻不赖舟船不可渡。人有重罪。仗佛力可生净土。罪恶虽轻。不仗佛力。亦不得生。又如虮虱万死万生不能一里。若附人身。千里可至。仗佛力 而生净土者。亦复如是。强健之时。若不预辨。闭眼之后。将柰之何。世间昼必有夜。寒必有暑。人所共知。无肯隐者。若曰生必有死。人乃讳之。不肯说出。何太 蔽乎。诸仁者此时不修甚可惜也。</p>
<p>　　 又曰。人生时。种种事务。无不挂怀。一旦大限到来。尽皆抛去。虽我此身犹是弃物。况身外乎。□言思之。恍如一梦。古人有言。一日无常到。方知梦里人。万般 将不去。唯有业随身。业者谓善业。恶业此皆将得去者。岂可不以净土为业乎。有了明长老。为众普说。指此身而言曰。此为死物。其内鱍鱍地者为活物。莫于死物 上作活计。宜于活物上作活计。予深爱此语。凡贪种种外物以奉其身者。皆是死物上作活计也。</p>
<p>　　 知归子问善导和尚曰。蒙开诲念佛之法。但恐死至之时。心识散乱。仍虑他人惑动正念忘失。净因师曰。善哉问也。凡一切人命终。须是不得怕死。常念此身多苦。 若得舍此超生净土。受无量快乐。乃是称意之事。如脱弊衣。得换珍服。其于弊衣。肯生恋着。但遇病时。便念无常。一心待死。叮嘱家人。及看病往来。问侯之 人。凡来我前。不得说眼前闲杂之话。亦不须软言安慰。祝愿安乐。此皆虗花无益。若病重将终。亲属亦不得垂泪哭泣。嗟叹懊恼。惑乱心神。但当同声念佛。助其 往生。待气尽了多时。然后哀泣未晚。若知死是归去。能不哀泣。尤为达理也。况往生净土。舍若得乐。慎不宜哭泣。使死者心乱也。予又多见世人。平常念佛。礼 赞发愿。求生西方。及至病来。却又怕死。都不说着往生之事。直待气消命尽。识投冥界。方始十念鸣钟。恰如贼去关门。济何事也。死生事大。须是自家着力始 得。若一念差错。历劫受苦。谁人相代。思之思之。</p>
<p>　　 慈照宗主净土十门告诫云。念佛人。临终三疑三关。不可不慎。一者。疑我生来作业极重。修行日浅。恐不得生。三者。疑我欠人债负。或有心愿未了。及贪嗔痴未 息。恐不得生。三者。疑我虽念弥陀。临命终时。恐佛不来接引。有此三疑。因疑成障。失其正念。之得往生。故念佛之人。切要谛信佛经明旨。勿生疑心。</p>
<p>　　 三关者。凡夫虽有信心念佛。缘宿业障重。合堕地狱。临终不免病苦。若因病苦。益知悔悟身心。决生净土也。只缘无智之人。不了此事。却言。我今念佛。又有病苦。反谤弥陀。因此一念恶心。径入地 狱。此是一关也。</p>
<p>　　 二者虽则持戒念佛。缘平日口谈净土。而意思尚恋娑婆。以致临终遭病。怕死贪生。信受童儿。呼神唤鬼。烧钱化纸。杀戮生命。缘此心邪。无佛摄护。流浪堕落三 涂。是二关也。三者。临终之际。系缀资财。爱恋眷属。心放不下。顾于家庭。堕鬼趣中。或为悭犬。或作蛇身。守护家庭。宛如在日。是为三关也。</p>
<p>　　 先德云。天堂地狱两边排。任居修向那边来。诚哉是言也。或曰。如师之说。实有六道三涂。轮回受苦乎。答。若无六道轮回。三涂八难。老僧亦不肯持斋戒。断酒 肉。苦参禅。勤念佛矣。因是有轮回苦楚。纔肯念佛修行。愿舍娑婆。愿生净土。我以直告仁者。要见世上之人。谁不爱色欲。不好酒肉。不贪名利。不愿富贵。吾 知此是轮回苦本是以不谋不求也。法华经云。诸苦所因。贪欲为本。若灭贪欲。无所依止。</p>
<p>西方偈赞</p>
<p>　西方慈父动悲哀　　接引迷流归去来</p>
<p>　早向莲台亲托质　　莫投凡世入胞胎</p>
<p>　西方净土有莲胎　　普劝众生归去来</p>
<p>　一念笔开亲见佛　　永无八难与三灾</p>
<p>　西方不择富和贫　　不拣贤愚贵贱人</p>
<p>　不问女男并老幼　　不分僧俗及冤亲</p>
<p>　西方法眷最相亲　　尽是修行念佛人</p>
<p>　我等欲归赡养国　　即今便种往生因</p>
<p>　西方极乐众称尊　　普劝诸人入此门</p>
<p>　有口不须闲讲论　　单提佛号度朝昏</p>
<p>　西方有佛号弥陀　　普度众生出爱河</p>
<p>　六八愿开通九品　　人人可到莫蹉跎</p>
<p>　西方易往少人知　　径路修行不用疑</p>
<p>　六字真经纯熟了　　金莲台上礼阿弥</p>
<p>　西方慈父号阿弥　　接引人生九品池</p>
<p>　快捷方式法门容易到　　可怜多是自狐疑</p>
<p>　西方直指易修持　　本性弥陀孰得知</p>
<p>　六道三涂生死转　　思量怎不痛伤悲</p>
<p>　西方急急早修持　　生死无常不可期</p>
<p>　窓外日光弹指过　　为人能有几多时</p>
<p>　西方公案早行持　　寂寂惺惺着意疑</p>
<p>　疑到情忘心绝处　　元来自己是阿弥</p>
<p>　　 卓吾归元直指论曰。此宗本一元师之书也。本欲人专修净土。故作是书。所以详引曲证发明示人者。至矣。尽矣。其间真实简便。尤诸师诸说之所未显。谓念佛初不 问是何人。则凡以平生恶业太多自诿。而不肯念佛者。谬矣。谓念佛初。不管是何时。则凡以年老。及临命终自推托。而不肯念佛者。谬矣。谓念佛初不拘是何方 法。则凡立为一定规程。使千人同一律。千古同一样。使人有所妨碍。而不能周遍大地者。谬矣。唯是真心发愿。愿见彼佛阿弥陀。愿生极乐国。永脱此五浊恶世不 净苦恼之身。为急耳。并无如许错谬指示。以眩惑退怯于人也。可知三谬皆师过咎。非干学者之事。独一愿门。最为吃紧。泛观人世。又谁不愿往生极乐。舍此苦 海。而不肯发愿也耶。又谁不愿一念即至。不费心力。而委曰。吾不暇发愿也耶。故知发愿最紧。一发本愿。又最易事。我知尽大地众生。无有不发大愿者矣。本师 之有功德何如哉。</p>
<p>西方五请</p>
<p>　　 西方说　卓吾子曰。西方金方也。金至刚。能推坏万物。而物不能坏之。佛性坚刚不坏。亦如是故。以为喻也。故以金刚名经。又以西方名佛也。夫法身坚固。无相 无住。是故不坏。故又曰。凡所有相。皆是虗妄。所以谓之虗妄者。以其可坏也。所以可得而坏者。以其有相也。夫唯无相则无住。无住则无坏。由此观之。无坏真 身。即各在于当人。西方极乐。总不离于日用。而乃教人刻意。参禅求佛。何哉。不特是也。教人坐禅。教人修定。教人炼魔。教人燃身。教人断臂。教人修三坚 法。教人舍身命财。教人修六度万行。难行能行。难舍能舍。难忍能忍。如是修行。旷世累劫。庶得成就。岂非修有相之佛。而欲以证无生之理乎。积有漏之因。而 欲以希常住无漏之果乎。纵经尘劫。决不能就。而佛反教人为之。何哉。盖众生愚迷。既以佛为决不可成之物。又枉诬释迦老子。以为是曾经无量亿劫。承事善知 识。刻苦修习而至。非我等众生所可希冀也。夫既以己为众生。即是有众生相矣。又以佛为不可冀。即是有寿者相矣。寿者相即人相。众生相即我相。四相宛然。何 时能信无相佛事耶。佛悯此故。故广开方便法门。任其随意修者。纵不成佛。亦得善果。如果有大弘愿圣固力者。累劫辛勤。日暮途远。自然回头反顾。觉迷知非 耳。此时若顿尔放下。便是真放下。顿尔安稳。便是真安稳。虽是尘劫徒劳。然不如是。则信根不深。得之亦不坚固也。是以不得不听其如此也。但如此修行。是必 待亿万劫。方始成得一个佛。尔在佛子。则为世间未常有之佛子。在释迦。亦为望得眼穿。累劫不能成得一个半个佛矣。况人生一世。光阴有几。二十以前。痴不知 世故也。五十以后。衰懒散世故也。中间二十余年。只了得婚娶仕宦等业障天。安有半个人肯发心。说到此者乎。是佛种不免断灭矣。故佛特开此一门。专教人念 佛。谓西方有阿弥陀佛。愿力广大。但能持我名号。归依西方者。无不接引之。随其念力之浅深。以生九品之上。下下品化生者。虽不得见佛。亦得近佛。如今两京 十三省官员是也。虽不见至尊。然皆奉符节而行政令。人人皆以系至尊。差遣之人。畏仰之矣。谁敢犯之乎。若上品化生者。即今之卿相大臣是也。此其挹至尊之威 光。奉至尊之严命。虽有大魔王。大修罗王。亦且退避三舍。况阎罗王。敢启齿其间哉。所以然者。以佛愿广大本真实而不虗故。临命终时。佛乘愿力。自来接引。 如母求子一般。更有何难乎。以己信力。随念往生。如子忆母一般。更有何险乎。两情合并。同归百方。又何疑耶。且一声阿弥陀。原不费纔毫友气。又不妨半点家 事。手持足屦。干辨常务。直信心一念耳。谁不能为。谁不能念。故今四海九州岛之人。四夷八蛮之国。一声阿弥陀。遍满三千大千世界者。以此故也。其中若有真聪 明大志气者。因念佛而即见自己西方佛。又岂非盛德事耶。以此见念佛之功德溥矣。故能大师有云。此去西方。里数有十万八千。如人身中十恶八邪。若无邪恶。当 时自至。说远。谓其下根。说近。谓其上智。葢以上智之人。开口念佛。便是西方极乐。既无一点尘劳可以障蔽。即是除去十万八千。非别有所谓邪念恶念为吾障蔽 也。然则教人念佛者。不过欲人见佛耳。见佛者。既自简易直截。往生者。又自坦平无阻。故永明寿禅师有万修万人去之喻云。既生西方。可以见佛。亦可以见自己 佛。其视当下见佛者。只争迟速间耳。迟速虽不同。及其既见佛。又何不同之有也。然则即今但能信佛念佛者。又安知不是亿劫承事善知识。苦行熏修。以至此耶。</p>
<p>　　 念佛真义　所谓念佛者。非口念之念。乃心念之念也。心之所念者。想之所注也。志之所趋也。爱之所锺也。情之所系也。思之所极。而谋之所。必得也。观于人世 可见矣。世有以好色为心者。则念念唯色。色之外。百不上心矣。有以营生为心者。则念念生财。财之外。百不上心矣。以求贵为心者。则念念思贵。贵之外。百不 上心矣。以至子子孙孙。永人为心者。则念念在于贻厥。贻厥之外。百不足以上其心矣。此等终日。亦何尝口念于是。然期而至。望而企。日夜不休。鲜不副其念 者。则以心念之者确也。虽或杂以他事。然终不足以易其正念。则念佛者可知矣。葢人之念头。所系最急。如水之必赴海。如火之必炎上。如利刃之必伤。如毒药之 必死。无空过者。念佛之念。亦如是也。则虽不念一声佛。固终日念佛也。若或将信将疑。未知的有西方与否。则虽念佛以为工课。千声以为法则。亦徒劳耳。全不 信佛是众生之母。无有母不忆子之理。只愁子不念母耳。果一心念母。则母即在于子前。只是肉眼看不见耳。何待他日而后见。又何待他日而后往耶。又岂若好贵好 货等。须积累而后至。或听天所命。而犹有不至者耶。近闻有异梦者三人。其三人者虽至愚。亦大惊怖。盖其梦既异。既醒又有大征。故惧耳。余闻而作念佛偈以赞 之。冀其或肯。转念向佛。惜哉无福难度也。全不思此梦非常。全不思佛。正欲以此梦儆觉众生。而卒以夙念坚固。汤火竞驰。竟作梦会。可悲也夫。</p>
<p>　　 答。西方问佛者非他。二心是矣。此心人人具有。物物各具。其发而不测。则谓此心之神。其应而不有。则谓与物俱化。神则无方可拘。故出生入死。推行而不滞于 一隅。化则无迹可留。故或生或死。变化而卒。归乎幻妄。人唯不知。是心之神化。而执神化者。遂谓之吾心。是以沈溺于生死之中。改换于轮回之顷。万劫千生。 任其变幻。或时福德多故。即生天堂。或时以天堂享福太过故。复下地狱。唯圣人知此轮回生死之场。非有识者所宜安居。故十有五岁。便欲志道。以此道即神化自 出之地。生死之根本也。本自无生。岂有死乎。本自无死。宁有生哉。故曰。朝闻道夕死可矣。言可以死。而不复轮回于六趣也。佛氏重之。故终年累岁。唯日与诸 弟子等。共谈此理。乃贤智者恃其聪明。不信自己本来无生。本来空空。本来清净。本来至足。反欲加以聪明。广以知见。而不知其卒。入于生死轮回之中。于是焉 不得已。复指示众生。以念佛之路。谓西方有阿弥陀佛。发愿欲接引念佛众生。同归极乐净土。既生净土。亦可暂免轮回生死之苦。他时后日。密迩佛光。亲证无 生。必矣。故有大弥陀小弥陀等经。今日夕工课所诵者。小弥陀经耳。皆说莲华化生。不比胞胎凡质。所闻皆佛语。所见皆佛事。极乐无可比者。此岂诳人语哉。佛 言。我若诳人。当代众生。受尘沙劫。拔舌地狱苦。此岂细事。而佛敢以诳人哉。盖佛每入定时。尽受十方天堂地狱与夫龙宫海藏各处说法之请。是以尽行遍会尘沙 诸佛。况阿弥陀佛而不与会耶。故佛特具言之。此系佛之至言。唯目瞇凡夫。不可与言。吁。安有大圣人出世事。而可与凡夫言哉。</p>
<p>　　 与关僧如正书　昨会企庵殿下具道。我如正师。自幼不羣。今闭关三年。是真实为性命者矣。所恨敝寓隔远。不获时从扣关问讯也。大抵学佛者。门户虽多。唯有二 种。二种者何。一念佛。二参禅也。参禅欲见自己佛。见自己佛。即自成佛。但根器浅者。多信不及。信不及。故见不彻。所谓当面蹉过者是也。念佛欲见彼阿弥陀 佛。见彼佛则长往佛国。日闻佛音。日见佛事。终久亦见自己佛。成自己佛。比之参禅成佛者。虽迟速不同。其为欲成自己佛一也。其为得免轮回生死之苦。不受一 切天堂地狱善恶诸趣所摄亦一也。盖阿弥陀佛。有愿接引一切念佛众生。同生净土。故其言曰。众生有尽。我愿无穷。若有一众生不成佛。终不于此取泥洹。夫众生 决无尽期。则佛愿亦决无了期。明矣。佛愿如此。而谓佛不肯接引我者。未之有也。但众生世间习重。恩爱情浓。自不信佛。自不肯往。自不听他接引耳。虽佛有 愿。其柰众生何。今如正既一心信佛。一心念佛。何患不生极乐乎。既生极乐。皈依父母。有何天堂地狱等趣。敢妄勾摄我也。幸善念之。</p>
<p>念佛八偈</p>
<p>　南无阿弥陀佛　　是我六字真经</p>
<p>　念得提心在口　　去时把臂同行</p>
<p>　南无阿弥陀佛　　是我西方公据</p>
<p>　念时信口纯熟　　行时信步将去</p>
<p>　南无阿弥陀佛　　透过地网天罗</p>
<p>　见身犹是众生　　来身便是弥陀</p>
<p>　南无阿弥陀佛　　不用花言巧说</p>
<p>　我若真实念佛　　佛便为我说法</p>
<p>　南无阿弥陀佛　　声声叫得慈悲</p>
<p>　大悲救苦众生　　大悲故愿无违</p>
<p>　南无阿弥陀佛　　愿我今生证果</p>
<p>　但念弥陀一声　　自出莲华一朵</p>
<p>　南无阿弥陀佛　　我是他家儿孙</p>
<p>　莫愁呼他不应　　只愁我不上门</p>
<p>　南无阿弥陀佛　　他是我家宗祖</p>
<p>　但能真心念之　　永脱轮回苦趣</p>
<p>净土决(终)</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../jtzzj/gyzzjmzbj.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../jtzzj/djtmzhz.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../jtzzj/gyzzjmzbj.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../jtzzj/djtmzhz.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../ace.js"></script>
        <script src="../editor.js"></script>
        <script src="../mode-rust.js"></script>
        <script src="../theme-dawn.js"></script>
        <script src="../theme-tomorrow_night.js"></script>


        <script src="../clipboard.min.js"></script>
        <script src="../highlight.js"></script>
        <script src="../book.js"></script>

        <!-- Custom JS scripts -->


    </div>
    </body>
</html>
