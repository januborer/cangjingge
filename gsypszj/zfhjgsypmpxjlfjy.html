<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>正法華經光世音普門品（西晉，竺法護譯）  - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../favicon.svg">
        <link rel="shortcut icon" href="../favicon.png">
        <link rel="stylesheet" href="../css/variables.css">
        <link rel="stylesheet" href="../css/general.css">
        <link rel="stylesheet" href="../css/chrome.css">

        <!-- Fonts -->
        <link rel="stylesheet" href="../FontAwesome/css/font-awesome.css">
        <link rel="stylesheet" href="../fonts/fonts.css">

        <!-- Highlight.js Stylesheets -->
        <link rel="stylesheet" href="../highlight.css">
        <link rel="stylesheet" href="../tomorrow-night.css">
        <link rel="stylesheet" href="../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="正法華經光世音普門品西晉竺法護譯"><a class="header" href="#正法華經光世音普門品西晉竺法護譯">正法華經光世音普門品（西晉，竺法護譯）</a></h1>
<p>　　　　正法华经
　　　　光世音普门品第二十三</p>
<p>　　　　　西晋月氏国　三藏竺法护　译</p>
<p>　　于是无尽意菩萨，即从座起，偏露右臂，长跪叉手，前白佛言：「唯然世尊！所以名之光世音乎？义何所趣耶？」</p>
<p>　　佛告无尽意曰：「此族姓子！若有众生，遭亿百千垓困厄患难苦毒无量，适闻光世音菩萨名者，辄得解脱无有众恼，故名光世音。</p>
<p>　　「若有持名执在心怀，设遇大火然其山野，烧百草木丛林屋宅，身堕火中，得闻光世音名，火即寻灭。</p>
<p>　　「若入大水江河驶流，心中恐怖，称光世音菩萨，一心自归，则威神护令不见溺，使出安隐。</p>
<p>　　「若入大海，百千亿垓众生豪贱，处海深渊无底之原，采致金银杂珠明月，如意实珠水精琉璃，车磲马瑙珊瑚虎魄，载满船宝。假使风吹其船，流堕黑山回波，若经鬼界值魔竭鱼，众中一人窃独心念光世音菩萨功德威神，而称名号。皆得解脱一切众患，及其伴侣众得济渡，不遇诸魔邪鬼之厄，故名光世音。」</p>
<p>　　佛言：「族姓子！若见怨贼欲来危害，即称光世音菩萨名号，而自归命。贼所持刀杖，寻段段坏，手不得举，自然慈心。</p>
<p>　　「设族姓子！此三千大千世界满中诸鬼神，众邪逆魅欲来娆人，一心称呼光世音名，自然为伏不能妄犯，恶心不生不得邪观。</p>
<p>　　「若人犯罪若无有罪，若为恶人县官所录，缚束其身杻械在体，若枷锁之，闭在牢狱，拷治苦毒，一心自归，称光世音名号，疾得解脱，开狱门出无能拘制，故名光世音。」</p>
<p>　　佛言：「如是族姓子！光世音境界，威神功德难可限量，光光若斯，故号光世音。」</p>
<p>　　佛告无尽意：「假使族姓子，此三千大千世界满中众逆盗贼怨害，执持兵杖刀刃矛戟，欲杀万民。一部贾客，独自经过在于其路，赍持重宝。导师恐怖心自念言：『此间多贼，将无危我劫夺财宝，当设权计脱此众难，不见危害。谓众贾人不宜恐畏，等共一心俱同发声，称光世音菩萨威神，辄来拥护令无恐惧，普心自归便脱众难，不遇贼害。』众贾人闻悉共受教，咸俱同声称光世音，身命自归愿脱此畏难。适称其名，贼便退却不敢触犯，众贾解脱永无恐怖。</p>
<p>　　「光世音菩萨，威德境界巍巍如是，故曰光世音。」</p>
<p>　　佛复告无尽意菩萨：「若有学人，淫怒痴盛，稽首归命光世音菩萨，淫怒痴休。观于无常苦空非身，一心得定。</p>
<p>　　「若有女人，无有子姓，求男求女，归光世音，辄得男女。一心精进自归命者，世世端正颜貌无比，见莫不欢。所生子姓而有威相，众人所爱愿乐欲见，殖众德本不为罪业。其光世音威神功德，智慧境界巍巍如是！其闻名者，所至到处终不虚妄，不愚邪害，致得无上道德果实，常遇诸佛真人菩萨高德正士，不与逆人，无反复会。若闻名执持怀抱，功德无量不可称载。</p>
<p>　　「若有供养六十二亿江河沙诸菩萨等，是诸菩萨，皆使现在等行慈心。若族姓子女，尽其形寿，供养衣被饮食床卧具病瘦医药一切所安，福宁多不？」</p>
<p>　　无尽意曰：「多矣！世尊！不可限量。所以者何？是诸菩萨，无央数亿不可譬喻。」</p>
<p>　　佛言：「虽供养此无限菩萨，不如一归光世音，稽首作礼，执持名号，福过于彼，况复供养。虽复供养六十二亿恒河沙数诸菩萨等，执持名号，计此二福，亿百千劫不可尽极，终不相比，是故名曰光世音。」</p>
<p>　　于是无尽意菩萨，前白佛言：「光世音，以何因缘游忍世界？云何说法？何谓志愿？所行至法善权方便境界云何？」</p>
<p>　　佛言：「族姓子！光世音菩萨所游世界，或现佛身而班宣法；或现菩萨形像色貌，说经开化；或现缘觉或现声闻；或现梵天帝像而说经道；或揵沓和像；欲度鬼神现鬼神像；欲度豪尊现豪尊像；或复示现大神妙天像；或转轮圣王化四域像；或殊特像；或复反足罗刹形像；或将军像；或现沙门梵志之像；或金刚神隐士独处仙人僮儒像。光世音菩萨，游诸佛土，而普示现若干种形，在所变化开度一切。是故族姓子！一切众生咸当供养光世音。其族姓子！所可周旋有恐惧者，令无所畏；已致无畏使普安隐，各自欣庆，故游忍界。」</p>
<p>　　于是无尽意菩萨，即解己身百千宝璎，以用贡上于光世音：「惟愿正士，受此法供己身所有殊异宝璎。」</p>
<p>　　而不肯受。</p>
<p>　　时无尽意复谓光世音：「唯见愍念以时纳受，愿勿拒逆。」</p>
<p>　　时光世音心自计念，不用是宝。</p>
<p>　　无尽意言：「唯复垂愍诸天龙神揵沓和阿须伦迦留罗真陀罗摩睺勒人及非人。」</p>
<p>　　受其宝璎辄作两分，一分奉上能仁如来，一分供养众宝如来至真等正觉贡上宝寺。</p>
<p>　　「其族姓子，普为一切，以是之故，神足变化游忍世界，无所不济。」</p>
<p>　　于是持地菩萨。即从座起前白佛言：「假使有人，闻光世音所行德本，终不虚妄，世世安隐至无极慧。其光世音，神足变化普至道门，所显威神而无穷极。」</p>
<p>　　佛说是普门道品，彼时会中八万四千人，至无等伦，寻发无上正真道意。</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../gsypszj/mflhjgsypspmpyqjmlsy.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../gsypszj/tpmflhjgsypspmpszjdgjdy.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../gsypszj/mflhjgsypspmpyqjmlsy.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../gsypszj/tpmflhjgsypspmpszjdgjdy.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../ace.js"></script>
        <script src="../editor.js"></script>
        <script src="../mode-rust.js"></script>
        <script src="../theme-dawn.js"></script>
        <script src="../theme-tomorrow_night.js"></script>


        <script src="../clipboard.min.js"></script>
        <script src="../highlight.js"></script>
        <script src="../book.js"></script>

        <!-- Custom JS scripts -->


    </div>
    </body>
</html>
