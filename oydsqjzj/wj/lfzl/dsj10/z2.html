<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>卷十之二 - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../../../favicon.svg">
        <link rel="shortcut icon" href="../../../../favicon.png">
        <link rel="stylesheet" href="../../../../css/variables.css">
        <link rel="stylesheet" href="../../../../css/general.css">
        <link rel="stylesheet" href="../../../../css/chrome.css">

        <!-- Fonts -->
        <link rel="stylesheet" href="../../../../FontAwesome/css/font-awesome.css">
        <link rel="stylesheet" href="../../../../fonts/fonts.css">

        <!-- Highlight.js Stylesheets -->
        <link rel="stylesheet" href="../../../../highlight.css">
        <link rel="stylesheet" href="../../../../tomorrow-night.css">
        <link rel="stylesheet" href="../../../../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../../../../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../../../../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../../../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="卷十之二"><a class="header" href="#卷十之二">卷十之二</a></h1>
<p>古歙门人成时编辑</p>
<p>【山居六十二偈（有序）】</p>
<p>【遣病歌】</p>
<p>【病余写怀四绝】</p>
<p>【礼千佛于九华藏楼赠诸友五偈】</p>
<p>【赠顶瞿师掩关念佛】</p>
<p>【因拄杖折联成旧句】</p>
<p>【梦感正法衰替痛哭而醒写怀二偈】</p>
<p>【道过齐云问讯真武】</p>
<p>【四十初度】</p>
<p>【寄怀未能】</p>
<p>【别玄览】</p>
<p>【赠黄可念】</p>
<p>【示持经沙弥】</p>
<p>【游北山】</p>
<p>【巢云】</p>
<p>【和答陈鹤岑】</p>
<p>【慰陈弘衮】</p>
<p>【诵帚师五十初度】</p>
<p>【挽如是师】</p>
<p>【槐关】</p>
<p>【弥陀岩六人持非时食戒偈以志喜】</p>
<p>【观老聃石像有感】</p>
<p>【冬日过虎崆访衍如首座】</p>
<p>【世道降人心漓野人悯之赋邈矣。】</p>
<p>【偶成】</p>
<p>【寿月堂辉山首座】</p>
<p>【赠庄圣西】</p>
<p>【诗偈二】</p>
<p>　【山居六十二偈（有序）】</p>
<p>　【抱病入山。了大事不暇。暇哦乎。然有不容默者。不向哦中来。傥得意忘言。未必非大事之一助也。】</p>
<p>一自芒鞵破。从教万虑慵。短衫堪度夏。敝袄复经冬。</p>
<p>坐起余长啸。谭时仅短锋。晨昏伴幽寂。崖上几声钟。</p>
<p>一病五百日。形神并已枯。缁素偶相值。称我为禅癯。</p>
<p>禅癯竟何解。佛法从来无。倦眠醒便起。笑此空头颅。</p>
<p>我爱山中行。安步不须马。有时访怪石。有时趋树下。</p>
<p>本无取境心。何劳更修舍。嗤彼世涂中。钻龟复打瓦。</p>
<p>我爱山中住。观化俯且仰。一法不当情。万缘同镜象。</p>
<p>才言独露身。无端已成两。笑破太虚空。岩谷争酬响。</p>
<p>我爱山中坐。一日两日永。顶虽鹊未巢。树亦枝无影。</p>
<p>旣不耐諠哗。亦不味幽静。形疲便起行。枯椿变浮梗。</p>
<p>我爱山中卧。易寐还易醒。醒寐惟幻形。谁实司肎綮。</p>
<p>谛观五阴身。非别亦非并。不知何所缘。犹然不自肎。</p>
<p>渊明嗜杯酒。不与莲华盟。折腰旣弗屑。麯檗胡偏酲。</p>
<p>欲深天机浅。格言羡庄生。性学岂多术。无如理胜情。</p>
<p>壮士血气盛。国步夸邯郸。杀人不敢睨。一语盟肺肝。</p>
<p>义勇洵绝世。仁慈体乃刓。图穷露七首。髑髅千古寒。</p>
<p>玉兔甫西逝。金乌复东升。少壮日已去。衰病时时增。</p>
<p>寐者终不觉。智者思自惩。但使冰成水。无令水结冰。</p>
<p>狐兔营其窟。乌鹊争其巢。孰知咸在旅。生死均浮泡。</p>
<p>茫茫苦海阔。欲渡须系匏。莫使荒郊骨。还令梵志敲。</p>
<p>贱人登垄断。巢许趋高冈。清浊固天壤。取舍同膏肓。</p>
<p>不知三界梦。剜肉强作疮。一念悟无性。十虚任徜徉。</p>
<p>水气每成虹。地蒸每作菌。介尔本无形。刹那已有朕。</p>
<p>慎独虽兢兢。岂达无生忍。一翳甫在睛。空华斯乱陨。</p>
<p>盛暑喜乘风。严寒爱向火。情性屡随时。究竟谁为我。</p>
<p>未出有无关。空劳此静坐。莽苍三返人。抚腹犹称果。</p>
<p>风来万壑鸣。月出千山皎。笑此顽虚空。常为明动扰。</p>
<p>不动复是谁。岂居风月表。离此旣双非。问君了不了。</p>
<p>胡弗畏深坑。徒忧打之绕。蓦直转欹衺。空争内外绍。</p>
<p>荆璞未应剖。卡和徒自泣。雷鸣二月春。蠕动皆离蛰。</p>
<p>屈伸信有时。何用劳汲汲。筑碎太虚空。从古原无汁。</p>
<p>画饼不充饥。美食不中饱。欲缚树头风。勤取龟毛绞。</p>
<p>弄假岂成真。卖拙飜为巧。俱卢日落山。瞻部鸡鸣卯。</p>
<p>圣训恒谆谆。令观五盛蕴。阳焰与空华。无我谁欣忿。</p>
<p>生死靡暂停。幻质同朝槿。了知呼吸关。至道斯云近。</p>
<p>御寒不辟绩。糊口不耕田。佛制固如此。谁思共息肩。</p>
<p>神王飜贝叶。形疲且稳眠。何须学枯木。失此无心禅。</p>
<p>有嘲不用解。有山不用买。泉流月影长。雾压空形矮。</p>
<p>起卧任所适。语默随潇洒。拽杖登岩阿。野鹿驯无骇。</p>
<p>律法如乱丝。禅宗更莽卤。纷纷义学家。犹然水添乳。</p>
<p>悠悠净土门。事理分舍取。各披祖父甲。飜傲负嵎虎。</p>
<p>哀哉复哀哉。坐致魔军侮。</p>
<p>枝叶秋已摧。贞实冬无败。所以真伪关。终莫逃炉鞴。</p>
<p>欲使稻粱肥。殷勤先去稗。折摄似分涂。同归调伏戒。</p>
<p>人侮非自侮。自侮非侮人。不受礼归主。妙喻真且亲。</p>
<p>修罗慢幢折。帝释胜幡新。忍为力中最。胜敌寕扬尘。</p>
<p>调心如大地。宠辱何关意。美玉良自珍。角石飜成瘁。</p>
<p>遐哉睡虎机。千古称难企。忍记歌利王。鹿苑成善逝。</p>
<p>言居佛祖先。行落凡愚后。漫抱法门忧。自疾甘无救。</p>
<p>耻躬愧儒宗。归爨惭御寇。莫夸日正长。瞬息闻更漏。</p>
<p>揠苗徒自损。沟浍盈还涸。九仞不及泉。枉向高原凿。</p>
<p>慎终亦谋始。所厚那堪薄。醍醐愿共餐。善巧先钻酪。</p>
<p>三十未始壮。四十今已老。徒尔费芒鞵。依然不闻道。</p>
<p>旣惩从井仁。岂学手援［女*叜］。见弹求鸮炙。嗟哉计太早。</p>
<p>壁影本非魑。孩童疑作鬼。白日忽升天。见彻无头尾。</p>
<p>秋深饶月华。春到多芳草。根境未离籓。受用能有几。</p>
<p>牛犊不畏虎。伤鸟怖虚弓。安畏虽异局。对境皆懵懵。</p>
<p>何如见谛士。了了知无忡。游戏逆顺界。寕尸胜敌功。</p>
<p>鹊噪固无忧。鸦鸣亦报喜。声性本非殊。闻机寕异耳。</p>
<p>一耳听两音。两忘一便止。无明从此无。始觉从此始。</p>
<p>咸临吉乃利。倚伏洵多义。甫倡拔茅歌。旋生朋作崇。</p>
<p>世事固应然。调心尤不易。难提起四禅。魔女偏相魅。</p>
<p>居德忌成夬。育德贵如蒙。大道旷无际。何以耳似充。</p>
<p>出关惊枕梦。入场嗤老翁。熟读霍光传。方知养正功。</p>
<p>逐妄又寻真。扬灰复鼓尘。未悟宾中主。安知主里宾。</p>
<p>美食饱所弃。糟糠饥所珍。滔滔天下士。沮溺同迷津。</p>
<p>希颜复学孔。未出三界笼。步老复趋庄。依然旧漆桶。</p>
<p>太极未生形。自心早妄动。石火电光机。何劳夸一统。</p>
<p>旣惭德不修。又愧学不讲。德学本同条。谁能作两项。</p>
<p>紫阳与象山。各吃三十棒。识取宣尼宗。方来证沟港。</p>
<p>童冠沂水游。三子异其撰。一哂一喟然。黑豆换却眼。</p>
<p>央掘发诚言。胎难安然产。读至不动章。大慧颜当赧。</p>
<p>前际不可穷。后际不可及。现前介尔心。边际渺难测。</p>
<p>明明法界宗。妙观胡墨墨。奋起金刚拳。打破无生国。</p>
<p>欲雪先集霰。欲雷先掣电。如何欲成佛。福慧毫无片。</p>
<p>流小石能穿。钻息火难现。须教熟处生。擐甲同鏖战。</p>
<p>星火燎荒原。一指蔽山岳。周易诫履霜。宣尼贵先觉。</p>
<p>未穷学地流。慎勿夸无学。泥在水非纯。稍动还成浊。</p>
<p>浊水珠可清。暗室灯能破。惟有靛池公。狮吼终惊卧。</p>
<p>跨下亦登坛。大将非从货。悦草披虎皮。徒令千古唾。</p>
<p>狡狐能惑虎。木鸣难怖禽。可欺不可罔。神全乃莫侵。</p>
<p>面南看北斗。端的谁知音。曾经胜热焰。彻骨凉且愔。</p>
<p>昆仑非宿海。宿海非阿耨。滔滔万里流。一滴源谁透。</p>
<p>漫传天上来。错认银河胄。赖此投海机。从前皆免究。</p>
<p>六尘本太平。六根亦非娆。问取六识身。踪迹尤杳杳。</p>
<p>谁为结使源。细觅终难了。试看瓶内空。倾出知多少。</p>
<p>色色彰苦空。声声演无我。拈来法界钥。开尽尘沙锁。</p>
<p>覩角便知牛。望烟岂惑火。若要船头直。端却船梢舵。</p>
<p>鲲潜知海阔。鹏徒知天高。十虚信寥廓。何如徧吉毛。</p>
<p>纵步歴尘劫。徒令童子劳。迷此一隙理。今古同滔滔。</p>
<p>金屑不著眼。毒器不贮浆。王馔未敢食。华屋徒窥墙。</p>
<p>垢尽明自现。胡劳羡色庄。春风一夜起。兰蕊徧溪香。</p>
<p>芒鞵弃屋后。鉢袋挂茅庵。非敢滥无学。坐访同行参。</p>
<p>石蜜味中最。食乃知其甘。见月良赖指。寕复捞深潭。</p>
<p>语不竞朝华。病应消夙业。独愧衰朽身。难企尊者胁。</p>
<p>法无心外传。道自威音劫。明明梵网灯。未审谁先接。</p>
<p>直指西来意。棱伽心可安。说言同解脱。内守偏蹒跚。</p>
<p>休恋声前句。还思步外竿。不尝天下醋。那信一般酸。</p>
<p>学士畏枯寂。禅德怖繁文。繁文信无益。枯寂亦添瘽。</p>
<p>蛇绳见方炽。取舍徒纷纭。捉鼻谩高唤。灯照知非豮。</p>
<p>未明心与性。读诵徒喃喃。甫欲思上达。暗证还自缄。</p>
<p>不解顺流桌。岂知逆风帆。呷尽四海水。到头滋味咸。</p>
<p>竞为格外锋。罔念昔时典。因护乃至吠。堪嗟梵志犬。</p>
<p>财悭尚可回。法执谁能遣。五百野狐身。覆辙偏争践。</p>
<p>佛语卽佛心。佛心非佛语。离此卽非关。究竟谁为汝。</p>
<p>一句了然超。万劫合头杵。若要舌本甜。勤取黄连茹。</p>
<p>心肝挂树杪。此理从来少。离教觅单传。痴鼈何时了。</p>
<p>妙指发妙音。非内亦非表。侧耳不会心。依然打之绕。</p>
<p>观箭毒逾炽。问桥路逾迟。路迟日易暮。毒炽那堪医。</p>
<p>有药不早服。有足不早驰。茫茫生灭海。谁与定归期。</p>
<p>毒蛇勿捉尾。甘露勿添水。添水饮成病。捉尾螫人死。</p>
<p>执项善调御。功归豢龙氏。悟时转法华。良哉惠能旨。</p>
<p>听法不观心。死至成狼狈。观心不听法。执刀还自害。</p>
<p>未知说默源。同条却异会。鼻孔向下垂。空赞威音外。</p>
<p>长语悟非多。雪填幷便无。要言迷不少。小毒还生愈。</p>
<p>何劳妄欣厌。共把真宗诬。早修开演智。莫画旧葫芦。</p>
<p>执药每成病。借病飜成药。通塞靡定踪。触境须深度。</p>
<p>知人勿昭昭。自照无莫莫。一言烛根元。千山胜行脚。</p>
<p>聚萤不爇草。聚雪不成山。钻纸信无益。枯坐终痴顽。</p>
<p>未歴羊肠险。安知行路难。千里始初步。休商最后关。</p>
<p>洪钟叩乃鸣。美玉终须琢。不觅恶钳锤。岂破无明［谷-禾+卵］。</p>
<p>护兹烦恼情。忍使灵光剥。幽幽长夜寒。熟睡谁能觉。</p>
<p>乌鸢忽成马。展转无非错。佛灭会几时。哀哉水潦鹤。</p>
<p>矧兹最后年。何地寻略彴。斯文赖未亡。共听能儒铎。</p>
<p>日轮挽作镜。海水挹作盆。照我忠义胆。浴我法臣魂。</p>
<p>九死心不悔。尘劫愿犹存。为檄虚空界。何人共此［舟*仑］。</p>
<p>　【遣病歌】</p>
<p>九华峰头云雾浓。三月四月如隆冬。厚拥敝袍供高卧。暖气远遁来无从。九华山中泉味逸。百滚千沸中边蜜。舍取松毬镇日煨。权作参苓疗我疾。我疾堪嗟疗偏难。阿难隔日我三日。岂向旦暮恋空华。悲我知门未诣室。是以持名日孜孜。拟开同体妙三慈。我病治时生界治。刹那非速劫非迟。</p>
<p>　【病余写怀四绝】</p>
<p>一条拄扙两芒鞵。海阔天空任往来。爱见慈悲终作疾。婆和学侣谩为侪。</p>
<p>宗庭独力除荒草。教律谁能共执柯。雨露重时恩念少。钳锤辣处怨情多。</p>
<p>胜心虽发足凡情。十载依稀旧路行。莫笑巴人犹少和。引商刻羽欲谁赓。</p>
<p>大小由来出路岐。无端埋没好男儿。三年尝胆嗤非久。须学华严尘劫思。</p>
<p>　【礼千佛于九华藏楼赠诸友五偈】</p>
<p>非千苦瓠换甜瓜。处处慈尊并我家。念性枉劳参水月。低头已驾白牛车。</p>
<p>堆山积岳尽尘埃。力把慈风一夕摧。吹散铁围无暗地。何须拭目问明来。</p>
<p>昔年窠臼刹那掀。腊尽春回日已暄。欲信昆仑泉脉动。但看河冻不胜辕。</p>
<p>灵犀一点性元通。触境逢渠道自融。蓦地举时声歴歴。相看同在宝楼中。</p>
<p>一体横分想与情。泠然性计卽无生。功成五悔非畱惑。莫替楼头最后盟。</p>
<p>　【赠顶瞿师掩关念佛】</p>
<p>阿弥陀佛声歴歴。自他共离不可觅。是心作佛是心是。炽然感应真空寂。蓦直归来莫问津。无明睡里轰霹雳。醒来扪枕笑呵呵。梦堕大河谁实溺。梦时非堕醒非超。一任凯风同奏绩。髻珠解处绍功成。内外空争庶与嫡。无生曲里明月寒。白牛背上吹横笛。</p>
<p>　【因拄杖折联成旧句】</p>
<p>纵横北斗向南看。回首家乡月影寒。拄杖时手眼瞥。芒鞵破处足心酸。不劳藏迹针锋里。偏解抛毬急水滩。鸾啸忽传林谷响。石人抚掌白云端。</p>
<p>　【梦感正法衰替痛哭而醒写怀二偈】</p>
<p>魔军邪帜三洲徧。孽子孤忠一线微。梦断金河情水尽。醒来余泪尚沾衣。</p>
<p>休言三界尽生盲。珠系贫衣性自明。肎放眼前闲活计。便堪劫外独称英。</p>
<p>　【道过齐云问讯真武】</p>
<p>烟霞剩癖此中分。遥望名峦势欲棼。柱杖石屏占瑞气。袈裟金鼎挹香芬。千寻曲涧鸣流水。万朶青山缀白云。予亦佛门为外护。何妨破格友真君。</p>
<p>　【四十初度】</p>
<p>物论悠悠理本齐。年来渐觉脱筌罤。拳开非实掌元在。瞖去惟空眼不迷。流水有心终汇海。落花无语亦成溪。刹那生处生何性。却笑威音劫外提。</p>
<p>　【寄怀未能】</p>
<p>文字离微影不畱。玄机欲倡孰相酬。因怜屡中神犹隔。飜忆如愚益可收。九子峰头标月指。千如镜里辩金鍮。灵犀通处知无朕。莫负持名助远猷。</p>
<p>　【别玄览】</p>
<p>松岭雨歇湿未收。怯露寒蝉声如抽。同住九旬忽云别。不语孤怀偏悠悠。智士从大。不从小。愚夫近虑无远忧。爱惜皮囊捐荒丘。虚名赫奕奚可畱。何如旷览寰区表。阔步高登遵玄猷。吹醒循阶梦。先参慈氏楼。君不见。翠柏霜残青未已。瀼瀼蔓野今如毁。</p>
<p>　【赠黄可念】</p>
<p>蟠结笋江温陵西。溪满潮流渚满荑。远驾浮梁如虹霓。悠然彼岸长者居。长者当年给孤后。于今欲作龙舒胄。万善汇归无别路。炽然取舍惟心土。尘培泰岳巅。刍荛为君传。片念圆三聚。同择紫金莲。君不见。笋江月色白如练。桂吐秋堤兴倍仙。</p>
<p>　【示持经沙弥】</p>
<p>五浊朦胧夜未央。一声鸡唤漏偏长。但将缘种催残梦。字字全彰佛顶光。</p>
<p>　【游北山】</p>
<p>嶙峋病骨愧知音。强倩篮舆学眺临。怪石藏云疑豹变。短松入暮解龙吟。泉南风景全归镜。海外烟波半涤襟。啼罢鹧鸪悬鼓落。满天星斗灿江岑。</p>
<p>　【巢云】</p>
<p>蓦入巢云不见云。泉声流断海南尘。却疑春信从何至。已覩岩花满目新。</p>
<p>　【和答陈鹤岑】</p>
<p>名传佛国元非浪。笑我昂藏北地来。无法可令除妄想。有心堪共结莲胎。宗风秖许庞公觑。教眼聊凭博地猜。拈出大千沤影喻。不须重说勒铭才。</p>
<p>　【慰陈弘衮】</p>
<p>君不见。出世大丈夫。劫成劫坏等吸呼。又不见。世闲奇男子。功名富贵浮云耳。陋巷天地宽。敝缊得身安。多少风尘客。方知行路难。莘可耕。渭可钓。却怜学步邯郸少。后凋莫鬬早春芳。空令松柏悲同调。曾怀竺典猷。业果解应优。一瞖劳双目。空华舞未休。</p>
<p>　【诵帚师五十初度】</p>
<p>泉南开士八十一。蹡蹡济济称紫云。日月光华歴二百。石塔瑞气长氤氲。中有比丘号诵帚。心慈貌古能超群。杖藜点尽千江月。芒鞵不带五岭垠。问君七夕何迟辙。庸人乞巧我爱拙。问君自恣何早生。世尊将喜我先悦。伯玉知非又日新。武公诵抑于今烈。甘露坛中味正奢。清心洁已旧名家。但看尊者当年胁。岂羡赵州住后茶。</p>
<p>　【挽如是师】</p>
<p>昨梦东南陨炁星。伤心惨目还惊神。朝来合掌送师逝。飜悲此土仍迷津。正法仅如线。肩踵多魔民。律苑羊告朔。教家偏亡珍。直指向上事。虚响成邪因。悠悠大地竞波逐。岩岩中流曾几人。师今独享华敷乐。哀哉遗我称孤臣。</p>
<p>　【槐关】</p>
<p>客梦纷纷尽寄槐。半闲聊傍绿阴开。茶声催醒南柯业。贝叶熏成彼岸胎。尘具大千应共剖。无纤影不须猜。朝来读罢关中草。剩有余光映月台。</p>
<p>　【弥陀岩六人持非时食戒偈以志喜】</p>
<p>舌端竞嗜易牙羹。谁信真修贵逆情。斋法已成无漏种。戒根应傍有心生。轮中日晷诚能辨。额里珠光自可呈。荐取缘因修勿退。化城宝所不关程。</p>
<p>　【观老聃石像有感】</p>
<p>无欲无名理近禅。瞒盰终古浪称仙。犹龙一语能传实。喻月三言反失权。片石不愁淫雨蠧。两篇秖恐俗儒笺。笑看今日须眉白。尚是当初舞彩年。</p>
<p>　【冬日过虎崆访衍如首座】</p>
<p>石径苔痕古。云端隔市尘。泉声流一线。虎口露全身。桂发原无隐。梅开不借春。东风消息近。又见树枝新。</p>
<p>　【世道降人心漓野人悯之赋邈矣。】</p>
<p>邈矣太空。任彼狂风。坦矣君子。愍彼顽蒙。狂风吹兮。空匪亏兮。顽蒙危兮。君子绥兮。</p>
<p>草之菁菁。雷聿鸣之。水之英英。雨聿荣之谓雨何苦。谓雷何怒。不尸厥恩。不婴厥侮。</p>
<p>大块之立。谁与成之。大块之毁。谁与争之。渺渺一粟。人竞营之。弹指斯往。达士平之。</p>
<p>买山买山。陟彼维艰。旷云万里。依然在寰。卷叶黈纩。蒲萄悬旒。君子有忧。君子有休。</p>
<p>　【偶成】</p>
<p>指端飜覆为云雨。世人抱负轻如羽。谋臣战士日纷纷。朝欲之秦暮欲楚。百万长城血未干。始皇骸骨归荒墅。丧家之狗悲绝粮。依稀马麦聊堪偿。所以颜陋融复懒。明诏宣时芋正香。道人有语止如此。取譬空疑端木氏。欲识嬀姚两病翁。问取巢居沛泽双竖子。</p>
<p>　【寿月堂辉山首座】</p>
<p>殿阁薰风凉意多。绿槐亘古影婆娑。犍椎自昔声如吼。上座于今眉似珂。赵老芒鞵犹未止。胁尊禅诵已成科。分明倡出南山曲。惹动西池六鸟歌。</p>
<p>　【赠庄圣西】</p>
<p>弥陀卽是毗卢师。极乐卽是华藏界。八万四千相好中。一一具足刹尘相。西方一一微尘中。具足世界差别种。是故普贤大愿王。究竟导归安养土。同居净故四俱净。横超自在甚稀有。若人深信净土门。始是深信法界理。若人已悟法界理。方肎炽然求往生。法界非往非不往。顺悉檀故名为往。法界非生非不生。顺悉檀故名为生。如是往生卽向上。圆顿了义无伦匹。</p>
<p>灵峰蕅益大师宗论卷第十之二</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../../../oydsqjzj/wj/lfzl/dsj10/z1.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../../../../oydsqjzj/wj/lfzl/dsj10/z3.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../../../oydsqjzj/wj/lfzl/dsj10/z1.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../../../../oydsqjzj/wj/lfzl/dsj10/z3.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../../../../ace.js"></script>
        <script src="../../../../editor.js"></script>
        <script src="../../../../mode-rust.js"></script>
        <script src="../../../../theme-dawn.js"></script>
        <script src="../../../../theme-tomorrow_night.js"></script>


        <script src="../../../../clipboard.min.js"></script>
        <script src="../../../../highlight.js"></script>
        <script src="../../../../book.js"></script>

        <!-- Custom JS scripts -->


    </div>
    </body>
</html>
