<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>卷九之一 - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../../../favicon.svg">
        <link rel="shortcut icon" href="../../../../favicon.png">
        <link rel="stylesheet" href="../../../../css/variables.css">
        <link rel="stylesheet" href="../../../../css/general.css">
        <link rel="stylesheet" href="../../../../css/chrome.css">

        <!-- Fonts -->
        <link rel="stylesheet" href="../../../../FontAwesome/css/font-awesome.css">
        <link rel="stylesheet" href="../../../../fonts/fonts.css">

        <!-- Highlight.js Stylesheets -->
        <link rel="stylesheet" href="../../../../highlight.css">
        <link rel="stylesheet" href="../../../../tomorrow-night.css">
        <link rel="stylesheet" href="../../../../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../../../../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../../../../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../../../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="卷九之一"><a class="header" href="#卷九之一">卷九之一</a></h1>
<p>古歙门人成时编辑</p>
<p>【大方广佛华严经颂一百首（幷序）】</p>
<p>【大佛顶首棱严经二十五圆通颂三十一首（幷序）】</p>
<p>【妙法莲华经品颂三十三首（幷序）】</p>
<p>【颂一】</p>
<p>　【大方广佛华严经颂一百首（幷序）】</p>
<p>刹海入微尘。不是一多相卽。毫端呈法界。非干小大相容。祗缘法尔如然。所以不容思议。分凡圣。较浅深。大似邀空华结果。埽语言。讳修证。无端禁石女生儿。覩明星而了悟。栽成眼上两茎眉。徧众会以敷扬。绘出空中千色彩。然虽今事门头。觅一尘而无朕。不妨实际理地。炳万法以齐彰。大哉绝对待之假名。方矣泯分满之殊相。广则毛孔边际。等虚空之莫穷。佛则介尔凡心。卽真常之妙觉。华乃因果同时。严乃能所不二。是以若通若别。可轨可持。十界幷遵。三世一辙。然一丸而众香悉具。饮一滴而诸河顿尝。普请露柱灯笼。听取葛藤络索。</p>
<p>（世主妙严品。第一。颂曰）</p>
<p>万国衣冠拜冕旒。御筳香染绣罗裘。不观上苑枝条茂。那信苍穹雨露周。 踏破波涛浑是水。织成缕线漫称紬。莫嫌山谷泉声小。大海何尝择细流。</p>
<p>（如来现相品。第二。颂曰）</p>
<p>众齿光明徧刹尘。十方云集主中宾。眉闲足下出还入。极果应知卽正因。 莲现何曾离本际。胜音寕复是他人。殷勤听取伽陀句。白牯狸奴知最亲。</p>
<p>（普贤三昧品。第三。颂曰）</p>
<p>运水搬柴足可娱。藏身三昧阿谁无。拟求佛手来摩顶。翻昧衣中如意珠。 尺镜徧含空界影。寸云堪洒刹尘枯。劳他依正同宣偈。唤出沧溟月影孤。</p>
<p>（世界成就品。第四。颂曰）</p>
<p>大觉空生海一沤。一沤拈起海全收。休将十事为他事。认却胡须失却头。</p>
<p>（华藏世界品。第五。颂曰）</p>
<p>鼻孔下垂。眼睛横布。毛窍玲珑。皮肤连附。 地种无殊。森罗草树。狮子全威。奚分象兔。 欲知华藏庄严。不离刹那安住。拟向心外觅玄。昧却介尔性具。</p>
<p>（毗卢遮那品。第六。颂曰）</p>
<p>阎浮本是轮王地。几度征诛始定疆。曾听胡笳月下曲。不须鹤唳亦悲伤。</p>
<p>（如来名号品。第七。颂曰）</p>
<p>十千名号任他呼。那个男儿不丈夫。借问而今说法者。文殊还有几文殊。</p>
<p>（四圣谛品。第八。颂曰）</p>
<p>药病相连头绪多。一番提起一番讹。无生无量归无作。大海从来具众波。</p>
<p>（光明觉品。第九。颂曰）</p>
<p>故园消息断多秋。梦里寻思泪未收。惊蛰一声啼鸟乱。不堪览镜倍生愁。</p>
<p>（菩萨问明品。第十。颂曰）</p>
<p>白雪阳春和者稀。弟兄且自叶埙篪。华周妻子三年哭。引得齐人尽皱眉。</p>
<p>（净行品。第十一。颂曰）</p>
<p>棒打石人头。老翁入场屋。怜儿嚼饭未为丑。上大人书劝熟读。一朝读到可知礼。锦绣文章充满腹。</p>
<p>（贤首品。第十二。颂曰）</p>
<p>认影迷头歴劫行。狂心歇处鼻分明。神珠拈出随君用。衣不蚕兮食不耕。</p>
<p>（升须弥山顶品。第十三。颂曰）</p>
<p>平地风波浸杀人。漫传不动又高升。佛身充满无来去。金屑休教著眼睛。</p>
<p>（须弥顶上偈赞品。第十四。颂曰）</p>
<p>成群作队弄精魂。破尽家私尽门倡得哩嗹嗹哩曲。大家扶地旧砂盆。</p>
<p>（校注：照书上校对。好像少一个字。）</p>
<p>（十住品。第十五。颂曰）</p>
<p>瞿昙一指不肎剟。央掘摩罗追不歇。忽然放下手中刀。失却娘生一头发。</p>
<p>（梵行品。第十六。颂曰）</p>
<p>打破一桶做一桶。颠仙此话非儱侗。鄱阳大战定江南。圣皇也赖三军勇。</p>
<p>（初发心功德品。第十七。颂曰）</p>
<p>三际觅心不可得。拟从何处发菩提。东风一夜传春信。花满园林泉满溪。</p>
<p>（明法品。第十八。颂曰）</p>
<p>子孝父心宽。臣贤君位安。创业固不易。守成尤自难。车轮鸟翼喻。明月照人寒。</p>
<p>（升夜摩天宫品。第十九。颂曰）</p>
<p>天名时分地如云。孔雀鹅王化久闻。特地任公更垂钓。牵翻海底浪纷纭。</p>
<p>（夜摩宫中偈赞品。第二十。颂曰）</p>
<p>律吕宫商无别调。都俞喜起圣明时。尧天舜日同钦戴。却叹巢由总不知。</p>
<p>（十行品。第二十一。颂曰）</p>
<p>万卉庄严功德林。鸟啼花落影森森。夜行不许明须到。才出门来草已深。</p>
<p>（十无尽藏品。第二十二。颂曰）</p>
<p>克家须是破家儿。撒泼黄金似澜泥。饿杀邓通由命薄。天朝雨露本无私。</p>
<p>（升兜率天宫品。第二十三。颂曰）</p>
<p>卖尽风流不著钱。桃花如焰柳如烟。笙歌画舫酣明月。见说今年似旧年。</p>
<p>（兜率宫中偈赞品。第二十四。颂曰）</p>
<p>家丑何劳向外扬。未会作贼便招藏。边城多少离家客。刁斗初鸣转断肠。</p>
<p>（十回向品。第二十五。颂曰）</p>
<p>水满长町霞满天。村中处处起寒烟。耕牛自解寻归路。不用山童努力牵。（又颂）</p>
<p>悬梁刺股揣摩成。说得燕王与赵盟。何似当年赤帝子。入关先已缚秦婴。</p>
<p>（十地品。第二十六。颂曰）</p>
<p>坤仪厚重德无疆。能载能生直且方。看取四微非异性。不妨十岳各称王。伶俐衲。细思量。微尘刹土沤中影。莫负眉闲毫相光。</p>
<p>（十定品。第二十七。颂曰）</p>
<p>有出有入非正定。试问刹那有何性。假饶觅见普贤身。依旧重添普眼病。君不见。女子跏趺佛座边。文殊空把神通震。弃诸阴葢下方来。鉢盂端的元无柄。</p>
<p>（十通品。第二十八。颂曰）</p>
<p>饥来吃饭困来眠。不用安排信自然。消尽几多闲日月。止畱秋水与长天。</p>
<p>（十忍品。第二十九。颂曰）</p>
<p>立锥无地并无锥。饮痛吞声祗自知。忽解白拈闲活计。终朝袖手有余赀。</p>
<p>（阿僧祇品。第三十。颂曰）</p>
<p>介尔心王绝数量。僧祇数量转分明。微尘法界全成坏。五眼如何算得清。</p>
<p>（寿量品。第三十一。颂曰）</p>
<p>黄梁一梦过名关。个事分明迷悟间。欲 向胜莲分昼夜。且从极乐问回还。（又颂）</p>
<p>蟭螟眉上多岩谷。结冬度夏居堪卜。任凭劫火洞然烧。此地清凉有余绿。</p>
<p>（诸菩萨住处品。第三十二。颂曰）</p>
<p>色色尘尘尽道场。何劳剜肉别成疮。赚他无数痴男女。东走西驰昧故乡。</p>
<p>（佛不思议法品。第三十三。颂曰）</p>
<p>一念缘起无生。九界空华败坏。多年枯木烂藤。惯会成精作怪。正许拟议思量。不许占龟买卦。（坏叶惠怪叶贵卦叶至）</p>
<p>（如来十身相海品。第三十四。颂曰）</p>
<p>佛说非身是大身。百花枝上露全春。痴人犹计九十七。独胜寻常四八伦。</p>
<p>（如来随好光明功德品。第三十五。颂曰）</p>
<p>千辐轮光圆满王。狱中菩萨鼻昂藏。三重十地虽圆顿。钝置人闲放逸郎。</p>
<p>（普贤行品。第三十六。颂曰）</p>
<p>一念无嗔卽普贤。说时容易用时难。世闲多少弄潮客。不解撑船浅水滩。</p>
<p>（如来出现品。第三十七。颂曰）</p>
<p>徧界本无藏迹地。家亲无故常为崇。眉闲毫相播精灵。口里光明作魑魅。分明卖弄屋中金。带累儿孙向外觑。假饶入得手中来。明朝不是今朝事。</p>
<p>（离世闲品。第三十八。颂曰）</p>
<p>花枝随处短长。春色元无高下。触著一孔毫毛。惹得通身害怕。纵然瓶泻云兴。终难说尽者 话。莲花本自水生不用描空作画。</p>
<p>（入法界品。第三十九。颂曰）</p>
<p>师子频申三昧。从来何曾覆葢。坐在水中渴死。祗因畏溺为害。自从认得郎君。更不沿途乞匈。兔子角上翻身。乌龟毛里作会。凭他水尽山穷。寸步不居门外。</p>
<p>（普贤行愿品。颂曰）</p>
<p>十大愿王。导归极乐。末后牢关。和盘直拓。拟议踌躇。千错万错。说性谭心。无绳自缚。亲覩如来无量光。方知此语非嬉谑。寄语参［糸-/\］学语流。休将向上闲穿凿。</p>
<p>（福城东。庄严幢。娑罗林。文殊师利菩萨。颂曰）</p>
<p>众生住地无明。诸佛根本实智。从来但一月真。云何有是非是。旣发无上菩提。岂更迷名失义。歴尽烟水百城。寸步不曾相离。</p>
<p>（胜乐国。妙峰山。德云比丘忆念一切诸佛境界智慧光明普见法门。颂曰）演若达多狂始定。十方国土明如镜。镜中现出无数头。一声唤著声声应。</p>
<p>（海岸国。海云比丘。普眼法门。颂曰）</p>
<p>大海境界随思念。涌出如来光灿烂。一句难将海墨书。畱与无闻作针砭。</p>
<p>（棱伽道边。海岸聚落。善住比丘。普速疾供养诸佛成就众生无碍解脱门。颂曰）</p>
<p>大地本来无寸土。空中行住未为难。几多悲智庄严事。一枕南柯梦欲残。</p>
<p>（达里鼻茶国。自在城人。弥伽。妙音陀罗尼光明法门。颂曰）</p>
<p>叨作轮王亲［胤-丿］。坐受公孤谟训。传来轮字庄严。颁向九州百郡。</p>
<p>（住林聚落。解脱长者。如来无碍庄严解脱门。颂曰）</p>
<p>无边佛刹庄严。清净身中显现。悲欢离合满场。究竟皆从一线。说破只是自心。免使别求神变。</p>
<p>（阎浮提畔。摩利伽罗国。海幢比丘。普眼舍得三昧。颂曰）</p>
<p>殊形异状。徧体出生。六月六日。播弄精灵。唤作般若。婴儿丧明。</p>
<p>（海潮处普庄严园。休舍优婆夷。离忧安隐幢解脱门。颂曰）</p>
<p>见闻同住不唐捐。吸尽西江未足传。向若叹洋惭灌叟。铁围山外有香泉。</p>
<p>（那罗素国。毗目瞿沙仙人。无胜幢解脱。颂曰）</p>
<p>摩顶执手。东奔豆西走。眨得眼来。天长地久。落花红处象王回。芳草绿时师子吼。</p>
<p>（伊沙那聚落。胜热婆罗门。无尽轮解脱。颂曰）</p>
<p>刀山火聚足清安。只是全身投入难。［扌*弃］得一条穷性命。髑髅孔里夜光寒。</p>
<p>（师子奋迅城。慈行童女。般若波罗蜜普庄严门。颂曰）</p>
<p>清净法身。墙壁瓦砾。种种异门。何莫何适。欲知百万陀罗尼。好向庄严宫殿觅。</p>
<p>（三眼国。善见比丘。随顺灯解脱门。颂曰）</p>
<p>风和日暖鱼寻饵。杨柳桃花夹岸新。多少长安美公子。翩翩裘马惜芳春。</p>
<p>（名闻国。阿渚自在主童子。一切工巧大神通智光明法门。颂曰）</p>
<p>童子无聊。聚沙为戏。算来算去。有名无义。沤灭空无。是一是二。虽然恁么举扬。不免眼中添刺。</p>
<p>（海住大城。具足优婆夷。无尽福德藏解脱门。颂曰）</p>
<p>一器几何。十界供普。吞时胀杀人天。吐时饿杀佛祖。问取童女十千。毕竟作何去取。</p>
<p>（大兴城。明智居士。随意出生福德藏解脱门。颂曰）</p>
<p>仰视虚空。所须悉下。分明各自带来。何故向他酬谢。识破者点机关。便解逢缘不借。</p>
<p>（师子宫大城。法宝髻长者。无量福德宝藏解脱门。颂曰）</p>
<p>奏乐烧香回向因。十重楼阁报分明。可怜歌舞场中客。荒却良田不肎耕。</p>
<p>（藤根国。普门城。普眼长者。令一切众生普见诸佛欢喜法门。颂曰）</p>
<p>知病识药。将错就错。和合诸香。无作为作。只恐城东老母来。不用许多闲络索。</p>
<p>（多罗幢城。无厌足王。如幻解脱。颂曰）</p>
<p>从古护生须是杀。直教杀尽始安居。慈悲嗔恚两舌语。暮四朝三抚群狙。</p>
<p>（妙光城。大光王。大慈幢行。颂曰）</p>
<p>曾母指疼。曾参眉蹙。非因天性相关。只为一般皮肉。才涉拟议思量。不啻大唐天竺。</p>
<p>（安住王都。不动优婆夷。求一切法无厌足三昧。颂曰）</p>
<p>堂宇光明普耀。雾变深山文豹。自在平等总持。不离音声笑貌。贪观佛刹道场却被浮云笼罩。</p>
<p>（无量都萨罗城。徧行外道。至一切处菩萨行。颂曰）</p>
<p>小儿啼哭只因饥。拈得馒头当米糍。一饱自然无病痛。不劳他处别寻医。</p>
<p>（广大国。优鉢罗华长者。调和香法。颂曰）</p>
<p>长者如何惯鬻香。不知谁处得真方。天涯海畱多知己。莫叹孤零落异乡。</p>
<p>（楼阁大城。婆施罗船师大悲幢行。颂曰）</p>
<p>暴处冯河吾不与。长年柁手最知几。波斯到岸因风便。采得明珠满载归。</p>
<p>（可乐城。无上胜长者。至一切处修菩萨行清净法门。颂曰）</p>
<p>无依无作逞神通。谁信乡风处处同。卖尽拙时畱下巧。芦花依旧宿渔翁。</p>
<p>（输那国。迦陵迦林城。师子频申比丘尼。成就一切智解脱。颂曰）</p>
<p>一有多种。二无两般。众会不迮。园林不宽。依正绕旋无量帀。明星初涌夜更阑。</p>
<p>（险难国。宝庄严城。婆须蜜多女。离贪欲际解脱。颂曰）</p>
<p>栴檀树下足蚖蛇。莲花池畔蜂充塞。曾向嵩山社里来。始知跌法从他得。</p>
<p>（善度城。鞞瑟胝罗居士。不般涅槃际解脱。颂曰）</p>
<p>一座栴檀佛塔。信手随身开阖。见得三世分明。也是空华襍沓。明朝便是新年。今夜且称残腊。</p>
<p>（补怛洛迦山。观自在菩萨。大悲行解脱门。颂曰）</p>
<p>遥见连忙倡善来。也知年老惜婴孩。待他立德扬名日。始信而今满面灰。</p>
<p>（东方正趣菩萨。普门速疾行解脱。颂曰）</p>
<p>曾闻著鞾水上立。马到长安鞾未湿。走徧虚空尽未来。普贤毛里高相揖。</p>
<p>（堕罗鉢底城。大天神。云网解脱。颂曰）</p>
<p>长舒四手取海水。洗面无端摸著觜。拜婆年。孤儿本是赵家子。</p>
<p>（菩提场。安生主地神。不可坏智慧藏法门。颂曰）</p>
<p>宝藏相随宿善根。劳他指示语温温。分明福地生灵种。几个男儿解报恩。</p>
<p>（迦毗罗城。婆珊婆演底主夜神。破一切众生痴暗法光明解脱。颂曰）</p>
<p>日没西陲鸟宿林。满天星斗暎江涔。渔翁纶线垂将尽。钓得金鳞大几寻。</p>
<p>（菩提场内。普德净光主夜神。寂静禅定乐普游步解脱。颂曰）</p>
<p>古镜磨来彻体明。山河国土炳然呈。不因走徧天涯路。岂信居家脚底轻。</p>
<p>（菩提场右。喜目观察众生主夜神。大势力普喜幢解脱。颂曰）</p>
<p>未到酒家香十里。开樽转觉醉醺醺。不知昔日耕耘苦。便拟无钱赊几斤。</p>
<p>（普救众生妙德主夜神。普现一切世闲调伏众生解脱。颂曰）</p>
<p>猛火何能烧得木。木中出火自能烧。眉闲光照君看取。火种传来是几朝。</p>
<p>（寂静音海主夜神。念念出生广大喜庄严解脱。颂曰）</p>
<p>树根依地果依空。培得根深果实丰。波利质多人不信。诸天日夜挹香风。</p>
<p>（守护一切城。增长武力主夜神。甚深自在妙音解脱。颂曰）</p>
<p>洪钟随扣便随鸣。声性何关四性生。杜口也知非得已。不堪重举似群盲。</p>
<p>（开敷一切树华主夜神。菩萨出生广大喜光明解脱。颂曰）</p>
<p>贤其贤而亲其亲。乐其乐而利其利。承流宣化不违时。便是循良方正吏。</p>
<p>（大愿精进力救护一切众生夜神。教化众生令生善根解脱。颂曰）</p>
<p>摩尼现色元非色。日影无来示去来。梦里堕河虽是妄。一翻提起亦添哀。</p>
<p>（岚毗尼园。妙德神。菩萨于无量劫徧一切处示现受生自在解脱。颂曰）</p>
<p>十种受生藏。积年行货帐。讨时没分文。算时有多样。直教除尽算盘珠。十尺元来是一丈。</p>
<p>（迦毗罗城。释女瞿波。观察菩萨三昧海解脱。颂曰）</p>
<p>尘劫追随非偶然。染因缘是净因缘。鸳鸯帐里调琴瑟。唤醒寒鸦树上眠。</p>
<p>（佛母摩耶。大愿智幻解脱门。颂曰）</p>
<p>无生无不生。幻法元非法。腹同世界宽。身似浮云杳。调御天人师。收来做一匣。拟将普眼观。赤瞖生眉睫。</p>
<p>（正念天王女。天主光无碍念清净庄严解脱。颂曰）</p>
<p>过去无边事。何劳更忆知。只因生处熟。熟处更难移。</p>
<p>（迦毗罗城。童子师徧友。颂曰）</p>
<p>谬为人师。尸位旷职。问他法门。推向子息。若不勘破。一钱不直。</p>
<p>（善知众艺童子。菩萨字智。颂曰）</p>
<p>天籁地籁。休教错会。入得门来。不妨在外。（会叶脍）</p>
<p>（婆咺那城。贤胜优婆夷。无依处道场解脱。颂曰）</p>
<p>有尽无尽。无依有依。道场三昧。云驶花飞。</p>
<p>（沃田城。坚固解脱长者。无著念清净庄严解脱。颂曰）</p>
<p>旣名无著。何更勤求。若言一串。终成两头。</p>
<p>（妙月长者。净智光明解脱。颂曰）</p>
<p>宅有光明。奚称净智。虽不说明。早相钝置。</p>
<p>（出生城。无胜军长者。无尽相解脱。颂曰）</p>
<p>见无量佛。得无量藏。问取善财。是相非相。</p>
<p>（法聚落。最寂静婆罗门。诚愿语解脱。颂曰）</p>
<p>揭谛揭谛。除冥抉瞖。足趾血干。胞胎落地。</p>
<p>（妙意华门城。德生童子。有德童女。幻住解脱。颂曰）</p>
<p>海外青山云外霓。体中权实漫分枝。同条生不同条死。更问龙华调御师。</p>
<p>　（又颂）</p>
<p>果觉因心事不殊。丁寕终始意无余。曾为浪子方怜客。不是波斯莫献珠。</p>
<p>（海岸国。大庄严园。毗卢遮那庄严藏楼阁。弥勒菩萨。入三世一切境界不忘念智庄严藏解脱。颂曰）</p>
<p>乾闼婆城镜里呈。无边色像倍分明。去来弹指闲家俱。未瞥徒劳瞪眼睛。</p>
<p>（普门国。苏摩那城。文殊师利。遥伸右手按顶。颂曰）</p>
<p>若来已。更不来。若见已。更不见。忽然摸著鼻头。端的高高在面。</p>
<p>　（又颂）</p>
<p>身经百战定封疆。徧界成平返故乡。马上几多惊险事。不堪说向夜郎王。</p>
<p>（如来座前。普贤菩萨。颂曰）</p>
<p>刹刹尘尘性本融。非关作意显神通。阿谁身上无毛孔。忍使伽瓶局太空。</p>
<p>（善财菩萨。一生圆满。颂曰）</p>
<p>歴代相传旧祖基。分明稚小被他欺。京城府县都曾诉。土地城隍到处祈。终讼总之非得已。赢来那别有便宜。愁人莫与无愁说。说与无愁总不 知。</p>
<p>（全部总颂）</p>
<p>读徧神农本草书。根茎花果辨无余。采来件件都堪用。看去般般总不殊。必死只应疾尚讳。可生终赖药相扶。大黄能补参能泻。莫效庸医守一隅。</p>
<p>　【大佛顶首棱严经二十五圆通颂三十一首（幷序）】</p>
<p>一真亡影待。七花八裂析栴檀。众圣失把鼻。万别千差归渤海。正令全提。假饶茅屋牖边。鼠雀岂容穿过。旁通一线。任你含元殿里。庶民亦可往来。所以道。得之则黎奴白牯。动地惊天。失之则诸佛如来。愁眉锁目。此大佛顶首棱严王三昧。二十五圆通法门者。声声毒鼓。丧尽根尘识大命根。法法醍醐。灌醒空假中道血脉。可谓通身是病通身药。是处有宂是处针。纵令遁入膏肓。难免耆婆妙手。捻饼作团。饥儿之啼哭可止。炼酥成酒。猛光之痼疾堪医。且看木马嘶风。漫道泥牛入海。触著痛处。自身有苦自身知。掘得宝来。大家有福大家享。由是各系一颂。以为利根鞭影云。</p>
<p>（憍陈那。于佛音声。悟明四谛。颂曰）</p>
<p>鹿苑初陈门外车。诸天饿鬼辨河沙。东风一夜传春信。开尽黄梅岭上花。</p>
<p>（优波尼沙陀。悟诸色性。以从不净。颂曰）</p>
<p>傀儡登场怖偃师。楚王一怒体 分离。目成从此无消息。坐听寒林啼子规。</p>
<p>（香严童子。观香意销。颂曰）</p>
<p>幼妇初装倚翠楼。新郎晓起尚含羞。无端召作征辽将。向月胡笳起暮愁。</p>
<p>（药王药上。因味觉明。颂曰）</p>
<p>尝徧娑婆药万千。个中何味可延年。神农牙齿都零落。报道砒霜最直钱。</p>
<p>（跋陀婆罗。忽悟水因。颂曰）</p>
<p>剥破虚空血迸流。石人抚掌碧山头。春光甫见花成市。一叶梧桐已到秋。</p>
<p>（摩诃迦叶。唯以空寂。修于灭尽。颂曰）</p>
<p>六尘变坏眼培花。空寂徒传月里艖。微笑至今赃证在。太平天下事如麻。</p>
<p>（阿那律陀。乐见照明。金刚三昧。颂曰）</p>
<p>失目翻成有见。照明奚似缘尘。烁破大千世界。豁开无漏真精。心眼俱挂壁上。桃花梅花笑人。</p>
<p>（周利槃特伽。调出入息。得大无碍。颂曰）</p>
<p>天地犹如槖籥。不须一句伽陀。生住异灭无性。平沈佛国山河。自从打失鼻孔。争说安那般那。</p>
<p>（憍梵鉢提。一味清净。必地法门。颂曰）</p>
<p>有时醍醐毒药。有时毒味甘露。祗因弄巧成拙。不免将迷作悟。唤出瓶里大夫。直教手指无措。</p>
<p>（毕陵伽婆蹉。纯觉遗身。颂曰）</p>
<p>泥里果然有剌。痛外何尝见身。虚空百襍粉碎。白云横封渡津。欲知不痛消息。跛鼈盲龟 较亲。</p>
<p>（须菩提。旷劫知空。颂曰）</p>
<p>芥子须弥畟塞。何处转身出息。偶然解得藏机。弹指幻成百亿。相随树倒藤枯。笑破色空空色。</p>
<p>（舍利弗。心见发光。颂曰）</p>
<p>九缘不借一灵孤。更向金錍彻体刳。戳瞎眼睛明个事。刹尘身土镜中图。</p>
<p>（普贤菩萨。心闻发明。颂曰）</p>
<p>毛端刹海同簧鼓。特地劳他白象王。金翅食龙如食麫。一般也是塞饥肠。</p>
<p>（孙陀那难陀。观鼻端白。颂曰）</p>
<p>若瓠甜瓜一槩拈。更将无味白藤添。纵饶洞照十方界。鼻孔依然脸上尖。</p>
<p>（富楼那弥。多罗尼子。因师子吼。成阿罗汉。颂曰）</p>
<p>义身较比文身切。出楔何如用楔亲。野干昔年曾胆裂。羺羊漫拟效颦呻。</p>
<p>（优波离。持戒修身。颂曰）</p>
<p>持犯开遮三聚成。式叉何法不圆明。不龟手药随君用。无作谁畱凡圣情。</p>
<p>（大目犍连。心光发宣。颂曰）</p>
<p>澄浊成清不较迟。黄河入海正奔驰。携来净器君须识。莫负嵩山碧眼师。</p>
<p>（乌刍瑟摩。火光三昧。颂曰）</p>
<p>一星便可燎须弥。休把萤光问鲁齐。拈起秤锤浑是铁。空教积劫坠污池。</p>
<p>（持地菩萨。平地心开。颂曰）</p>
<p>圆融绝待妙莲华。须是还他古作家。马后驴前无数客。等闲同驾白牛车。</p>
<p>（月光童子。修习水观。颂曰）</p>
<p>一滴源流彻底清。无端犹被水当情。髑髅枯尽全身露。浸杀从来佛与生。</p>
<p>（璢璃光法王子。观群动性。颂曰）</p>
<p>与夺全机暗里明。啾啾千界器中声。春风吹散寒威后。剩有梅花暎水晶。</p>
<p>（虚空藏菩萨。观察虚空无边。颂曰）</p>
<p>晦昧情忘空界销。毛端刹海境偏豪。宝珠圆镜闲家俱。何物拈来价不高。</p>
<p>（弥勒菩萨。唯心识定。颂曰）</p>
<p>绳上无蛇性自麻。趣真断妄转纡斜。风停波息澄如镜。处处清光暎紫霞。</p>
<p>（大势至法王子。念佛三昧。颂曰）</p>
<p>服尽轩岐百草丸。阿伽一味信神丹。五宗八教横罗列。未死偷心孰肎飡。</p>
<p>（观世音菩萨。从闻思修。入三摩地。颂曰）</p>
<p>酒病还须酒药医。推门落臼正当时。神通妙用寻常事。莫使重栽眼上眉。</p>
<p>（十方如来。放光总印。颂曰）</p>
<p>大地觅来纯是药。耆婆空手挈篮回。从今彻体光明藏。始觉从前事可哀。</p>
<p>（文殊师利。选择圆通。颂曰）</p>
<p>海错山肴难疗饥。文殊嚼饭喂婴儿。多门一路君看取。人不和兮家道衰。</p>
<p>（阿难大众。得大开示。颂曰）</p>
<p>雷雨无私万芔苏。故乡他国路寕迂。推开长夜山河枕。病起精神也较癯。</p>
<p>（性比丘尼。成阿罗汉。颂曰）</p>
<p>缓治本兮急治标。无端芽种乍成焦。镜中半露娘生面。今日方知行处遥。</p>
<p>（顶光化佛。重宣神呪。颂曰）</p>
<p>万种名香捣一丸。胡言汉语最宜参。顶光照破虚空也。听取前三与后三。</p>
<p>（金刚藏王。发愿护持颂曰）</p>
<p>慈威折摄足良模。同体悲心痛切肤。灭度已知无可灭。大家且把刹竿扶。</p>
<p>　【妙法莲华经品颂三十三首（幷序）】</p>
<p>花簇簇。锦团团。一尘不立。赤条条。净裸裸。万法齐彰。尽瞿昙四十九年老婆舌头。提掇不来。凭祖列千七百个生铁埽箒。打并不去。除非摸著自己鼻梁。方能踢倒从来窠臼。荆棘林内。惯解掉臂横行。洁白地中。不妨转身直过。唯我天台智者。禅师。发妙悟于大苏。覩灵山于言下。纵一旋陀罗尼力。宣四不思议辩才。究权实之攸归。阐本迹之深致。［糸-/\］义五重。顶门打破髑髅寒。文句四释。徧体针流毛孔血。戳瞎讲家肉眼。烁开禅士幽关师弦震而飞走俱逃。毒鼓挝而远近皆丧。特以圆音卓绝。钝识如盲。义海汪洋。叶舟欲蹷。山僧不惜眉毛。每品为拈一颂。大似助桀为虐。平地重添葛藤。不会则拔楔抽钉。会得则丧身失命。</p>
<p>（法喻为名。颂曰）</p>
<p>心佛众生拨不开。三［糸-/\］三要事难猜。一茎拈作全身用。惹得头陀笑满腮。</p>
<p>（实相为体。颂曰）</p>
<p>圅葢乾坤未足奇。四微原不隔根枝。分明举似诸方也。又道如来祗自知。</p>
<p>（一乘因果为宗。颂曰）</p>
<p>众流截断事如何。滴滴归源不较多。踏徧十方香水海。鞾头几处犯清波。</p>
<p>（断疑生信为用。颂曰）</p>
<p>逐浪随波最可怜。明中有暗意偏［糸-/\］。毗岚吹散云千朶。放出孤轮一夜圆。</p>
<p>（无上醍醐为教相。颂曰）</p>
<p>分明一样牛身味。转变番番不借功。饱食会须脾力健。莫教伤却小儿童。</p>
<p>（序品。第一。颂曰）</p>
<p>白毫舒照半提时。万八东方蜡印泥。拟向文殊辨端的。重栽眼上两茎眉。且道作么生是全提。咄。逢人切忌错举。</p>
<p>（方便品。第二。颂曰）</p>
<p>频伸出窟威风别。象兔搏来同见血。谁知昔日金刚王。今日翻成系驴橛。</p>
<p>（譬喻品。第三。颂曰）</p>
<p>门外何劳觅大车。错将三界认为家。火光烧烂虚空也。谁解回头叫阿爷。</p>
<p>（信解品。第四。颂曰）</p>
<p>客作从来非贱人。粪除未尽自迷津。却怜五十余年别。此日相逢觉倍亲。</p>
<p>（药草喻品。第五。颂曰）</p>
<p>地雨何曾有二心。根茎花果漫森森。四微终始元无别。莫向枝条大小寻。</p>
<p>（授记品。第六。颂曰）</p>
<p>体露金风树叶凋。四人生死久同条。禹门 无数金鳞跃。莫向澄波月影翘。</p>
<p>（化城喻品。第七。颂曰）</p>
<p>尘点劫前曾服毒。至今犹觉身麻木。弹指归来较是迟。痴人还问西天竺。西天竺。化城宝所谁家屋。错认他方五百旬。穷年竟岁空劳碌。且问只今在什么处。咄。看脚下。错错。</p>
<p>（五百弟子授记品。第八。颂曰）</p>
<p>成群作队炼饥寒。衣里明珠煞欲穿。可惜而今醉卧客。再逢亲友是何年。</p>
<p>（授学无学人记品。第九。颂曰）</p>
<p>大小都卢一网收。虾蟆犹欲窜前流。饶他蟠结沧溟窟。依旧还吞吕望钩。</p>
<p>（法师品。第十。颂曰）</p>
<p>大地从来依水轮。高原穿凿莫辞辛。著衣坐卧寻常事。还道如来是别人。</p>
<p>（见宝塔品。第十一。颂曰）</p>
<p>古佛婆心事太多。土田三变意如何。虽然明得声前句。不免重添浪上波。</p>
<p>（提婆达多品。第十二。颂曰）</p>
<p>碎身粉骨结成仇。不是怨家不聚头。一粒宝珠光灿烂。南方又起未来愁。</p>
<p>（持品。第十三。颂曰）</p>
<p>此土他方波浪阔。长年柁手精神别。巨鳌一搭上钩来。傍岸犹怜风力掣。</p>
<p>（安乐行品。第十四。颂曰）</p>
<p>护命灵丹只一丸。身经百战朔风寒。明珠解鬐亲收得。幻网光中梦未残。只今还有作梦者么。可怜大唐国里。尽惺惺地。</p>
<p>（从地涌出品。第十五。颂曰）</p>
<p>惯作白拈难认觅。一般手段两般刀。莫嫌子老父偏少。马腹驴胎知几遭。</p>
<p>（如来寿量品。第十六。颂曰）</p>
<p>莫言个事无头尾。特地劳他数刹尘。好药但教诸子服。病除始覩劫前春。</p>
<p>（分别功德品。第十七。颂曰）</p>
<p>太空丈尺谁堪测。鹏徒依稀九万程。昨夜眉毛偶饥急。误将华藏煮盈铛。</p>
<p>（随喜功德品。第十八。颂曰）</p>
<p>摩尼雨宝正穰穰。半世饥虚此夜忘。莫怪城边多旅梦。几人曾嗅返魂香。</p>
<p>（法师功德品。第十九。颂曰）</p>
<p>无位真人六不收。放光动地转生愁。离微语默闲家俱。何处潮声非海流。</p>
<p>（常不轻菩萨品。第二十。颂曰）</p>
<p>恶水浇人罪不轻。顿教平地死尸横独悲未入阿鼻者。今日犹开鬼眼睛。</p>
<p>（如来神力品。第二十一。颂曰）</p>
<p>掀天揭地欲何为。个事元无成与亏。认取指音幷舌相。莫将黄叶诱婴儿。</p>
<p>（嘱累品。第二十二。颂曰）</p>
<p>年老情偏恋子孙。几人能得起家门。殷勤记取灵山敕。镂骨铭肌报此恩。</p>
<p>（药王菩萨本事品。第二十三。颂曰）</p>
<p>然身然臂施中最。妙法何尝隔苦功。叹息东施累西子。因噎废饭还成风。伶俐汉。莫匆匆。经王收入无缝塔。万别千差一路通。</p>
<p>（妙音菩萨品。第二十四。颂曰）</p>
<p>十界宏经赞妙音。色身普现去来今 。沩山五字深深意。畱与诸方作眼箴。</p>
<p>（观世音菩萨普门品。第二十五。颂曰）</p>
<p>自从证得圆通常。惯将生佛同叉聚。药珠身毒天鼓。与乐会须先拔苦。声声只叫观世音。何时识却主中主。要识主翁也不难。路头尽处须回武。一番逗入无畏城。不消更问云门普。</p>
<p>（陀罗尼品。第二十六。颂曰）</p>
<p>烟雨蒙蒙渡古村。夜深杌影似人形。天师一道灵符到。弹指扶桑已浴溟。</p>
<p>（妙庄严王本事品。第二十七。颂曰）</p>
<p>祸出私门实可哀。破家亡国未称写。一回追忆山中日。愧杀从前满面灰。</p>
<p>（普贤菩萨劝发品。第二十八。颂曰）</p>
<p>昨夜雷惊娑竭罗。顿令雨点如车轴。须臾浸没梵王宫。数滴空劳首罗目。四法重敷万古传。尘尘刹刹灯相续。</p>
<p>灵峰蕅益大师宗论卷第九之一</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../../../oydsqjzj/wj/lfzl/dbj8/z3.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../../../../oydsqjzj/wj/lfzl/djj9/z2.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../../../oydsqjzj/wj/lfzl/dbj8/z3.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../../../../oydsqjzj/wj/lfzl/djj9/z2.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../../../../ace.js"></script>
        <script src="../../../../editor.js"></script>
        <script src="../../../../mode-rust.js"></script>
        <script src="../../../../theme-dawn.js"></script>
        <script src="../../../../theme-tomorrow_night.js"></script>


        <script src="../../../../clipboard.min.js"></script>
        <script src="../../../../highlight.js"></script>
        <script src="../../../../book.js"></script>

        <!-- Custom JS scripts -->


    </div>
    </body>
</html>
