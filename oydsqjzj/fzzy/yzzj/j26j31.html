<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>阅藏知津 （卷二十六 - 卷三十一）  - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../../favicon.svg">
        <link rel="shortcut icon" href="../../../favicon.png">
        <link rel="stylesheet" href="../../../css/variables.css">
        <link rel="stylesheet" href="../../../css/general.css">
        <link rel="stylesheet" href="../../../css/chrome.css">

        <!-- Fonts -->
        <link rel="stylesheet" href="../../../FontAwesome/css/font-awesome.css">
        <link rel="stylesheet" href="../../../fonts/fonts.css">

        <!-- Highlight.js Stylesheets -->
        <link rel="stylesheet" href="../../../highlight.css">
        <link rel="stylesheet" href="../../../tomorrow-night.css">
        <link rel="stylesheet" href="../../../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../../../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../../../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="阅藏知津-卷二十六---卷三十一"><a class="header" href="#阅藏知津-卷二十六---卷三十一">阅藏知津 （卷二十六 - 卷三十一）</a></h1>
<p>阅藏知津卷第二十六</p>
<pre><code>        北天目沙门释智旭 汇辑
</code></pre>
<p>【小乘经藏之一（即阿含部）】</p>
<pre><code> 述曰。阿含。亦云阿笈多。此翻教。又翻无比法。又翻法归。盖是万法之渊府。总持之林苑。是故通则大小二教。皆号阿含。别则小开四部。谓增一。明人天因果。长。破邪见。中。明深义。杂。明禅法。又复约别。虽云在第二时。实则通该一代。良由一类众生。始终见小。直至示入涅槃。不闻大教。凡是三印所印。悉宜收入此部。
</code></pre>
<p>~p 1214-1215</p>
<p>增壹阿含经（五十卷　前有释道安序）形端表正空</p>
<pre><code>        苻秦兜佉勒国沙门昙摩难提译



序品第一。先偈赞述意。次弥勒菩萨告贤劫大士。及诸天。共流布法。阿难以此法。嘱累优多罗尊者。大迦叶随问。何以独嘱此增壹阿含。何以独嘱优多罗。阿难答曰。增一即是一切法。优多罗曾受持七佛之法故也。　十念品第二。念佛。念法。念僧。念戒。念施。念天。念休息。念安般。念身非常。念死。　广演品第三。广说十念法门。　弟子品第四。佛说百比丘各有第一法。　比丘尼品第五。说五十尼功德。　清信士品第六。说四十优婆塞功德。　清信女品第七。说三十优婆斯功德。　阿须伦品第八。说阿须伦欲犯日而不能。喻波旬不能得如法比丘六根之便。次说如来一人出世。饶益多人。令人入道。有智慧光。消灭无明。现助道法。如来若没。人民失荫。若复出世。人民光泽。三恶减少。无能及者。　一子品第九。说一子一女喻。诫比丘善念专心。求于果证。次说不见一法疾于心者。次说不见一法眩惑于人。如女色者。次说乱想过失。不净想力用。　护心品第十。谓无放逸修善法。及说
</code></pre>
<p>~p 1216-1217</p>
<p>施主果报。亦劝比丘修福修信。　不还品第十一。说灭一法。成阿那含。谓欲也。恚也。痴也。悭也。次说心难降伏。则受苦。心易降伏。则受乐。次说财利为害最重。提婆达因利养入泥犁。　一入道品第十二。说一入道。能证泥洹。谓灭五盖。思惟四意止。次劝修慈三业。说佛为世尊。说瞻病功德。阿练若头陀功德。赞迦叶年老不舍头陀行。能令佛法久住于世。成就三乘道果。次说提婆达因利养障无上道。次明提婆达愚人。不知善恶报。故作是说。何处有恶。恶从谁生。谁作此恶。而受其报。次更二番诃利养过。　利养品第十三。说修罗陀因利养退道。佛灭味欲而证道。摩利夫人说爱别离苦。以悟王心。佛。及舍利弗。为长者说身心有患无患法。佛为婆罗门说二十一结。必堕恶趣。一嗔。二害。三眠。四调。五疑。六怒。七忌。八恼。九嫉。十憎。十一无惭。十二无愧。十三幻。十四奸。十五伪。十六诤。十七憍。十八慢。十九妒。二十增上慢。二十一贪。息此二十一结。修慈悲喜护。便证三明。佛以偈答帝释。释问须菩提病。　五戒品第十四。说杀等。堕三涂。不杀等。人天得道。　有无品第十五（二法初）。说有无二见过患。分别二施。二业。二</p>
<p>~p 1218-1219</p>
<p>恩。智愚二像貌。思惟二法。礼如来。礼法塔寺。二因缘起正见。谓受彼教诲。内思止观。　火灭品第十六。难陀成道。魔扰之而不动。为波斯匿王说法。佛为比丘说二涅槃。乌猪二喻。驴牛二喻。善不善二行。邪正二法。烛明之法。忍思惟二力。阿那律为梵志说法。佛记罗云渐当得道。　安般品第十七。佛为罗云说安般法。令证果位。说如来轮王出世甚难。支佛罗汉亦难。二法甚为烦恼。邪见一切不可贵。正见一切可贵。欲无厌足。如顶生王。善恶知识。如黑白月。贡高为恶知识。不贡高为善知识。周利槃特。及舍利弗。化世典婆罗门。提婆达劝太子弑父。佛为比丘说当舍非法。行正法。　惭愧品第十八。赞惭愧二法。分别二无厌足。当习法施。勿习食施。佛令迦叶受梵志妇食。俾其夫妇证果。降伏醉象。令大众获益。执难陀见天堂地狱。而令证果。为大爱道说礼佛法。说二人谤佛。谓法说非法。非法说法。二人获福。谓称誉应称誉者。不称不应称者。　劝请品第十九。佛初成道。梵王请转法轮。为五比丘说舍苦乐二事。行八正中道。为天帝说断欲法。目连重往验之。佛说二人无恐怖。师王。及罗汉。二法无智慧。不问。不精进。二法常贫贱。阻施。及</p>
<p>~p 1220-1221</p>
<p>不施。二法生贫家。不孝。不事胜。佛涅槃后。须深女。问大拘絺罗优蹋蓝弗等二人。何时尽苦际。迦遮延为婆罗门说老地壮地法。佛说二人难得。一说法。二闻法奉行。为诸童子说应念返复。不忘小恩。　善知识品第二十。叹善知识功德。为五百比丘诃恶知识过。受其忏悔而证道果。因昙摩留支。说锭光佛时之事。为比丘说师子似羊法。赞知返复人。诃懈怠法。劝修止观。劝修恭敬精进。说无信及悭贪人。难与说法。供养父母。及一生补处菩萨。得大果报。劝供养父母。教朱利槃特诵扫彗。悟除垢义。教比丘除爱。则离爱怨二苦。　三宝品第二十一（三法初）。首明三自归之德。次明三福业。一施。二平等四无量心。三思惟七觉支。次明三缘受胎。应方便求断。次明欲起慈心。应缘三宝。次因瞿波离谤二尊者。堕大地狱。而劝修三善行。次明三法尽漏。谓诸根寂静。饮食知节。不失经行。次明风痰冷三患。酥蜜油为良药。贪嗔痴三患。不净慈心因缘为良药。次明三恶应舍。三善应修。次明欲。色。痛。各有味。有过。有舍离法。次明应于三不牢要。求成牢要。谓身。命</p>
<p>~p 1222-1223</p>
<p>。财。　三供养品第二十二。如来。罗汉。轮王。应供养。于三宝所。种善根不可尽。当以四念处灭三痛。三事宜覆。女人。咒术。邪见。三事宜露。日。月。佛法。应观三有为相。愚有三相三法。智有三相三法。即三业也。戒定慧三法不可觉知。觉则成道。三法可爱而不可保。谓少壮。无病。长寿。三事速入恶趣。谓贪欲。睡眠。掉戏。三法无厌足。谓贪欲。饮酒。睡眠。　地主品第二十三。佛为波斯匿王说作福无厌。宜如昔王。帝释试婆拘卢能说法。佛以琴喻。化二十亿耳比丘。佛为波斯匿王说婆提长者因缘。劝行广施。佛为阿难说戒。闻。施。三妙香。佛因提婆达。为比丘说不著利养。能获戒定慧法。说三不善根堕三恶。三善根生人天。分别三聚。谓邪。正。不定。分别三恶观三善观果报。　高幢品第二十四。念三宝得无畏。犹诸天念三幢胜修罗。为毗沙鬼说法。救那优罗小儿。为释种说法王胜于轮王。为比丘说无常。为五比丘说法。乃至度三迦叶。度释种。为比丘说三斋日。天王使者。太子。及自身。观察世间。应受八斋法。为比丘说三事现在前。获福无量。一信。二财。三持梵行者。为斗诤比丘说长寿王事。为大将赞阿那律等三人。为比丘说三结使过患。一身邪。二戒盗。三疑。为比丘说三三昧。　四谛品第二十五（四法初</p>
<p>~p 1224-1225</p>
<p>）。说知四谛者出苦。不知者堕五道中。说四法饶益。一亲近善知识。二闻法。三知法。四法法相明。说如来出世。便成四未曾有法。说担。持担。担因缘。舍担。说四生应舍离。舍利弗说四人。谓有结无结。各论知与不知。佛说生熟四果。似四种人。说鸟声形四料简。说云雷雨四料简。皆喻比丘。　四意断品第二十六。说无放逸。修行四意断。如地。如轮王。如月。如婆斯华。为匿王说先闇后明等四人。为比丘说老。病。死。爱别离。四不可喜。应觉四法。谓戒。定。慧。解脱。为匿王说老。病。死。无常。犹四山来合。说诸行无常。苦。无我。涅槃。休息。舍利弗为众说四辩。佛为舍利弗说四不可思议事。谓世界。众生。龙。及佛土。因舍利弗目连灭度。佛为阿难说四人应起塔。谓轮王。声闻。支佛。如来。说婆迦梨比丘得四谛。魔欲觅其生处不可得。　等趣四谛品第二十七。佛勅人亲近舍利弗目连。闻其广演四谛义。佛说外道不能分别四受。谓欲受。见受。戒受。我受。佛为长者说至心布施。及作房。三归。五戒。慈心。厌离。功德转胜。佛为比丘说日出喻。为弥</p>
<p>~p 1226-1227</p>
<p>勒说四法具足六度。为比丘说四无畏。说四众多闻。博古通今。为第一。说四金翅鸟食四龙。而不能食事佛者。以如来行四等心故。说惠施有四功德不可称量。谓知时。自手。净洁。极妙。说四人可敬。谓持信。奉法。身证。见到。　声闻品第二十八。目连。迦叶。阿那律。共化跋提长者。宾头卢化老母难陀。佛因长者。为比丘说授三归五戒法。许分分受。佛说日月四翳。喻欲。恚。痴。利养。四结。佛为童子说四种座。卑座。天座。梵座。佛座。佛令鹿头梵志击骨。辨男女病原。及所生处。惟不能辨阿罗汉骨。梵志因出家成道。说四界八界义。佛为比丘说四大广演之义。谓契经。律。阿毗昙戒。或非经本。或是义说。或戒行与味相应。或真是佛说。佛为匿王说世间四事。先苦后乐。亦为比丘说四事先苦后乐。谓梵行。诵习。坐禅。数息。能得四禅四果之乐。佛说四果。一如黄蓝花。一如芬陀利。一似柔软。一柔软中柔软。　苦乐品第二十九。说先苦后乐等四人。说身乐心不乐等四人。说四梵福。一起塔。二治故寺。三和合圣众。四请转法轮。说四食宜舍离。说四辩宜求</p>
<p>~p 1228-1229</p>
<p>成就。说四事不可思议。当思四谛。说四神足当修行。说四起爱法莫贪著。谓四事供养。说四姓出家。同名释子。如四河入海。说四等心。名为梵堂。　须陀品第三十。须陀沙弥随佛问随答。佛赞印之。许其即为比丘。老比丘舒脚眠。小沙弥正身坐。佛说眠者当生龙中。坐者当见四谛。阿那邠邸长者女修摩提。嫁满财长者子。令其家供佛僧。同悟道。　增上品第三十一。为生漏梵志说闲居处修成道法。为比丘说善知识应以四事教诸父母知亲。谓恭敬三宝。受持戒律。为比丘说四事行迹。谓苦乐各有愚惑速疾。应奉行苦速疾行迹。为四梵志不兔无常。说四法本。所谓无常。苦。无我。灭尽为涅槃。说诸天四园四池。比丘亦四园四池。四等为园。四三昧为池。说四蛇。五持刀。六怨家喻。说身。口。意。命。善生善处。恶生恶处。修四禅得尽漏。说初苦行不得道。依戒。定。慧。解脱。四贤圣道而成佛。为天人说四流。四乐。四谛法。说比丘当修无常想。为二弟子诃胜负心。　善聚品第三十二（五法初）。说信等五根为善聚。贪等五盖为不善聚。说礼佛五功德。说佛以天眼。见阎罗王将五天使。诘责罪人。及说地狱众苦。诫诸比丘当灭五结。修行五根。说自</p>
<p>~p 1230-1231</p>
<p>恣时。众僧清净。印赞多耆奢造偈第一。说天子五衰相现。归佛得免恶道。为长者子。出家证道。尊者那罗陀为文茶王说除忧经。谓除去五愁忧刺。佛说病人五法难差。五法易差。又说瞻病人五法难差。五法易差。佛为师子大将说惠施五德。又为比丘说惠施五功德。又说应时施有五事。　五王品第三十三。五国王各论一尘偏妙。佛言。平等论之。随所好则各妙。然各有过失。各有出要。佛为月光长者。记其子尸婆罗当出家。后果同五百童子出家。福德第一。并说其往因。佛两番说五战斗人。皆喻比丘。佛说扫地五事。扫塔五事。说长游五难。不多游五功德。说恒一处止。五非法。又说不一处住。五功德。佛因大火烧树。说破戒受供。倍于猛火。　等见品第三十四。舍利弗说戒成就人。乃至阿那含人。皆当思惟五阴苦恼。叙流离王灭释因果本末。佛说诸天有五衰相。说出家有五毁辱法。一发长。二爪长。三衣垢。四不知时宜。五多有所论。鸡头梵志以二金钱营供。诸天助之。乃至出家成道。佛说世间五事最不可得。谓不丧。不尽。不老。不病。不死。说五人不可疗治。一谀</p>
<p>~p 1232-1233</p>
<p>谄。二奸邪。三恶口。四嫉妒。五无反复。说修罗谓诸天非法。则被天缚。比丘兴结使。则被魔缚。为阿难说五阴名尽法。为生漏梵志说使民减少因缘。　邪聚品第三十五。说五事知是邪聚。应笑不笑。应喜不喜。应慈不慈。作恶不耻。闻善不著意。反是为正聚相。说如来出现。必为五事。一转法轮。二度父母。三无信令信。四使发心。五授佛决。说五施无福。一刀。二毒。三野牛。四淫女。五神祠。五施福大。一园观。二林树。三桥梁。四大船。五住处。说女人以五力轻夫。夫以富贵力蔽之。魔以五尘力缚人。人以无放逸力胜之。说女人有五想。比丘亦应有五想。谓戒。闻。定。慧。解脱。说五时不应向人礼。塔中。众中。道路。病卧。饮食。因度毗舍罗长者。而说汤施之德。为欲舍戒比丘。说女人五难。多耆奢比丘。观五阴而断欲证果。僧伽摩比丘。七返降魔。　听法品第三十六。说随时听法五功德。说作浴室五功德。说施杨枝五功德。说屠牛等人无善根。目连降二龙。佛往忉利为母说法。优填王造栴檀像。波斯匿王造金像。佛从天下。五王起大神寺。　六重品第三十七（六法初）。说六重法。谓身。口。意。三业慈。同利。同戒。同见。说舍利弗</p>
<p>~p 1234-1235</p>
<p>所入三昧。目连不知名字。然目连其实神足第一。舍利弗等。各说牛师子园快乐之法。佛咸印之。佛说咒愿六德。施主成就信。戒。闻。彼物成就色。味。香。佛说比丘欲求佛教。欲得四事。欲求知足。欲多知识。欲求四禅。欲求八解。欲求天耳。欲求心通。欲得神足。欲知宿命。欲求天眼。欲求漏尽。皆当念戒德具足。舍利弗为比丘说六法入地狱。六法生天。六法至涅槃。佛为比丘说第一空法。谓观六入因缘生灭。佛为生漏梵志。说刹利乃至比丘。所欲。所行。所著。所究竟。各各不同。又为梵志说不修梵行事。萨遮尼犍子受佛化。命终生天。　力品第三十八。说凡常六力。小儿啼。女人恚。沙门梵志忍。国王慢。罗汉专精。佛大慈悲。应学大慈悲力。说应修无常想。不修者生三恶道。修者生人天。得涅槃。佛为梵志说内外六尘六入法。佛说未成道时。思惟十二因缘。如见古昔王城。佛诃阿那律睡眠。阿那律不眠失目。证天眼。当补衣时。佛为贯针。因说六法无有厌足。一施。二教戒。三忍。四法说义说。五将护众生。六求无上道。佛降央掘魔。令寤如来灭六见法。出家证果。以至诚言而救产难。忍打骂辱。并为比丘说其往因。佛说诸山前后各有</p>
<p>~p 1236-1237</p>
<p>异名。唯仙人山更无异名。佛勅比丘专念修已。谓观六情。佛劝修无常想。述古时女人因辟支说法。思惟六情无主。得生梵天。佛为波斯匿王。说正法治化。增六事功德。王亦赞佛。以六事应受礼拜。佛为毗舍离除疫病苦。说二千五百宝盖夙因所致。输卢比丘尼降伏六师。佛说六情染著则流转。思惟不净。即成道迹。　等法品第三十九（七法初）。明七法得乐。得果。谓知法。知义。知时。自知。知足。知入众。观察众人。法者。十二部经。义者。如来机趣。时者。止观语默等。自者。善能修己。足者。行住进止之宜。皆知止足。众者。刹利。梵志。长者。沙门等。语默法则。观察众人者。知其根原胜劣。说昼度树七喻。喻贤圣弟子发心。出家。游四禅。成无漏。说七事水喻。喻无善。退善。不进。及四果证。说王治七法。喻净戒。护根。多闻。方便。四增上心。四神足。分别阴界入缘起。说七神识住处。勅病比丘均头。说七觉意而病愈。说轮王七宝。法王七觉。有比丘慕轮王快乐。佛令修梵行证果。有天语童真迦叶。此舍七喻。迦叶问佛知义而证果。满愿子为舍利弗</p>
<p>~p 1238-1239</p>
<p>说七车喻。　七日品第四十。说七日出时。世界无常。及说成劫。渐有四姓。说跋只人修七法。不为外寇所坏。比丘亦有七不退转法。魔不得便。说贪欲。嗔恚。憍慢。痴。疑。见。欲。七使。七觉治之。说七人可事可敬。一慈。二悲。三喜。四护。五空。六无相。七无愿。说毗罗先长者。七日应命终堕落。阿难度令出家。一日修十念。生天上。说净诸漏法。或缘见。或恭敬。或亲近。或远离。或娱乐。或威仪。或思惟。说七事增益功德。起僧蓝。施床座。施食。施雨衣。施药。作井。作近道舍。说思惟死想。宜于出入息中。为波斯匿王说七倮形等。非是梵行人。迦旃延广演佛所说不著世。不住世义。　莫畏品第四十一。说断三结。名不退转义。勅摩诃男莫生怖畏。那伽波罗。度长老梵志成道。佛勅比丘观七处善。又察四法。谓慈。悲。喜。护。空。无相。愿。及四念处。舍利弗为北游比丘说八道七觉法。迦叶不舍头陀行。佛以法宝付嘱之。并付阿难。　八难品第四十二（八法初）。说地狱。畜生。饿鬼。长寿天。边地。根缺。邪见。无佛世。为八难。说八大地狱因果。应修八正道离之。佛以父母力起石。令力士降伏。次说神力智慧。远胜目连舍利。又</p>
<p>~p 1240-1241</p>
<p>度君荼罗比丘尼。又赞阿难有四未曾有法。又为阿难说待女人法。罚车匿法。又度五百摩罗。及摩须跋。佛因阿须伦说八法如海。佛说八缘。天地大动。佛为阿那律说戒胜于闻。及说八大人念。一少欲。二知足。三闲居。四戒。五三昧。六智慧解脱。七多闻。八精进。佛说八部众。一刹利。二婆罗门。三长者。四沙门。五四王。六三十三天。七魔。八梵。佛以八法胜之。阿那邠邸长者八处惠施。佛赞叹之。并为说福田胜劣。佛说惠施八德。一随时。二鲜洁。三亲手。四誓愿。五不望报。六求灭度。七施良田。八回向众生。佛说八邪趋泥犁。八正向涅槃。　马血天子品第四十三。佛为马血天子说惟八正道。得尽世界边际。佛说八关斋法。及发愿功德。引古本生事为证。佛因水漂木。说无八事。便渐至海。喻人得至涅槃。收牛难陀因发心出家。并问其义。佛言。此岸是身邪。彼岸身邪灭。中没者欲爱。岸上者五欲。人捉求王福。非人捉求天。回转是邪疑。腐败是八邪。佛因提婆达说利养能害八正道。佛为比丘说筏喻。叙昔降魔之事。佛说牧牛度水愚黠喻。佛度阿阇世王得无根信。佛说比丘应除世八法。说佛不著八法。说八人不住生死。谓四果四向。　九</p>
<p>~p 1242-1243</p>
<p>众生居品第四十四（九法初）。说九众生居。说嚫愿九德。施主三法。信。愿。不杀。物三法。色。香。味。受者三法。戒。慧。定。说恶比丘成九法不成道。一强颜。二耐辱。三贪心。四悭著。五健忘。六邪思。七隐匿。八无返复。九念不舍离。说孔雀九法。喻比丘九善法。一端正。二清彻。三庠序。四知时。五知节。六知足。七念不分散。八少睡。九少欲知返复。说女人九法系缚男子。当念舍之。佛为比丘说诸法之本。谓不著地等。乃至涅槃。佛躬看病比丘。勅比丘看病。佛说九人可教。谓四果。四向。及种性人。佛为满呼王子。显朱利槃特之德。佛为阿难说善知识是全梵行。佛为天帝说众生性行不同。　马王品第四十五。婆罗门献女于佛。佛不受之。有一比丘欲受。佛为说女人九恶。并说往昔商人堕罗刹国。乘马王度难因缘。佛为舍利弗。目犍连。说九法不得长大。九法有所成办。佛说比丘应念少欲知足。佛为恶魔说拘留孙佛时事。明世间四食。段。触。思。识。出世五食。禅。愿。念。解脱。喜。佛劝比丘应修慈心。如食金刚。佛为舍利弗赞空三昧。佛应尸利掘长者火坑毒食之请。令其见谛。　结禁品第四十六（十法初）。说十事功德结戒。</p>
<p>~p 1244-1245</p>
<p>说圣贤所居之处。有十事。说如来成就十力。知五阴四谛因缘生灭。说如来十力。四无所畏。说十念法。谓念佛。念法。念僧。念戒。念施。念天。念止观。念安般。念身。念死。说比丘亲近国家。有十非法。说国王十非法十法。比丘亦十非法十法。十法者。一持戒。二敬佛。三敬法。四敬僧。五少欲知足。六随戒。七坐禅。八闲静。九与善知识从事。十多闻。佛为比丘说十论十义十演。一依食。二名色。三受。四谛。五根。六重。七神止处。八世法。九众生居。十念。佛劝比丘修十想。一白骨。二青瘀。三肨胀。四食不消。五血。六瞰。七无常。八贪食。九死。十不可乐。佛为比丘诃欲想。令重修十想证果。　善恶品第四十七。说十恶堕落。十善生天。十念灭度。说十恶果报。说知善恶罪福。名知幻者。警世论比丘当论十功德论。亦警求四事者。亦警分别国主善恶者。亦警评论波斯匿王者。为罗云施主说平等施法。为均头说十善。除灭邪见。论寿命长短事。　十不善品第四十八。广说十不善果报。说七佛略广二戒因缘。说弥勒佛时事。说七佛事。为师子长者说供僧福多。及赞平等行施。说金刚三昧力。鬼不能害。火不能烧。　牧牛品第四十九（第四分别诵）。佛说牧牛得失。各十一法。比丘得失。亦各十一法。一知色。二知相。三知摩刷。谓离恶念。四知护疮。谓护根。五知起烟。谓多闻说法。六知良田茂草。谓八正道。七知所爱。谓爱法宝。八知择道行。谓行十二部经。九知渡处。谓四意止。十知止足。谓不贪食。十一恭奉长老比丘。佛说比丘应成就十一法。戒。定。慧。解脱。解脱见慧。根寂。知足。修法。知方便。分别义。不著利。并赞十一苦行迦叶比丘。佛因十大弟子。并提婆达。各将徒众游行。因说善恶各各以类相从。象舍利弗还俗。重出家证果。为诸人民说十一法。阿罗汉所不习。一舍戒。二不净。三杀生。四盗。五残食。六妄语。七群党。八恶言。九狐疑。十恐惧。十一受余师及受胞胎。又分别五通六通不同。佛为比丘释十二因缘法。并为阿难说其甚深。翅宁梵志闻法请佛。施罗梵志出家证果。佛赞一坐食法。佛说有习行沙门。有誓愿沙门。及说沙门法行。婆罗门法行。叙提婆达出家得神足。造逆堕地狱。悔心蒙授记。及目连往讯始末。佛说慈心十一果报。卧安。觉安。无恶梦。天护。人爱。不毒。不兵。水火盗贼俱不侵。得生梵天。　礼三宝品第五十。说礼佛寺十一法。礼法</p>
<p>~p 1248-1249</p>
<p>十一法。礼僧十一法。说过去转轮王以法相继事。勅阿难莫增减所受持法。说四人泥犁罪报相。说佛明知五趣。及涅槃因果。说雪山树五事长大。人亦如是。当求信。戒。闻。施。慧。说淫欲决定障道。及说受持十二部经。须善知义。不知义者。如捉蛇尾。反被其害。知义者。如捉蛇颈。佛为生漏梵志。说三世劫数无量。佛为异比丘说辟支佛出名小劫。佛出名大劫。　非常品第五十一。说生死中。堕泪多于恒水。流血亦多于恒水。劝修无常想。说音响王求得子成辟支。起塔供养事以证之。说比丘及尼。应除心五弊。断心五结。五弊者。疑佛。法。僧。犯戒不悔。为生天而修行。五结者。懈怠。眠寐。心乱。根不定。喜在闹。佛说比丘应精进持戒。胜犯戒众。如王治国。佛说宁常睡眠。不于觉寤。乱想造业。佛说长者以金诱四子归依三宝。得无量福报。舍利弗为阿那邠邸长者说法。令其生天。佛说四种妇人法。令长者儿妇改过见道。佛为舍利弗说生死苦。亦说生者宜在豪贵。　大爱道般涅槃品第五十二。大爱道等五百比丘尼。及二沙弥尼灭度。佛自供养大爱道。以报养育之</p>
<p>~p 1250-1251</p>
<p>恩。婆陀比丘尼忆宿命而笑。因为众尼说之。佛为比丘说生死劫长。应生厌患。一作大城芥子喻。一作天衣拂石喻。佛说随时闻法五功德。佛为师子大将说施主五功德。为波斯匿王说福田有胜劣。施心宜平等。因波斯匿王杀庶母百子而悔过。为说四苦难免。十恶报剧。应正法治化。莫以非法。佛为王释十梦。而王归信。</p>
<p>佛说阿罗汉具德经（八纸半　南夙北临）</p>
<pre><code>        宋中印土沙门法贤译
</code></pre>
<p>佛在祇园。说百弟子之德。及说比丘尼优婆塞优婆夷之德。此与增壹阿含弟子丘尼等品同本。</p>
<p>△佛说因人出现世间经（三纸欠　南福北缘）</p>
<pre><code>        刘宋中天竺沙门求那跋陀罗译
</code></pre>
<p>为波斯匿王。说先后丑妙四人不同。出增壹阿含四意断品。</p>
<p>佛说波斯匿王太后崩尘土坌身经（二纸半　南缘北善）</p>
<pre><code>        西晋沙门释法炬译
</code></pre>
<p>说四恐畏。如四山合逼。无能避者。亦名除忧患经。亦出四意断品。</p>
<p>~p 1252-1253</p>
<p>◎须摩提女经（一卷　南缘北敬）</p>
<pre><code>        吴月支国优婆塞支谦译
</code></pre>
<p>佛说三摩竭经（九纸　南尺北敬）</p>
<pre><code>        吴天竺沙门竺炎律译
</code></pre>
<p>○佛说给孤长者女得度因缘经（三卷南作二北作一　南兰北薄）</p>
<pre><code>        宋北印土沙门施护译
</code></pre>
<p>三经俱出增壹阿含须陀品</p>
<p>佛说婆罗门避死经（一纸欠　南缘北善）</p>
<pre><code>        后汉安息国沙门安世高译
</code></pre>
<p>出增壹阿含增上品</p>
<p>○食施获五福报经（一纸余 亦名佛说施色力经 南缘北善）</p>
<pre><code>        东晋录
</code></pre>
<p>谓命。色。力。安。辩也。出增壹阿含善聚品。</p>
<p>频婆娑罗王诣佛供养经（四纸半　南缘北善）</p>
<pre><code>        西晋沙门释法炬译
</code></pre>
<p>出增壹阿含等见品</p>
<p>佛说长者子六过出家经（二纸欠　南缘北善）</p>
<pre><code>        刘宋沙门释慧简译
</code></pre>
<p>出增壹阿含邪聚品</p>
<p>~p 1254-1255</p>
<p>佛说央崛魔经（五纸　南缘北善）</p>
<pre><code>        西晋月支国沙门竺法护译
</code></pre>
<p>出增壹阿含力品</p>
<p>佛说央崛髻经（五纸　南缘北善）</p>
<pre><code>        西晋月支国沙门竺法护译
</code></pre>
<p>与上经同</p>
<p>佛说力士移山经（四纸半　南缘北善）</p>
<pre><code>        西晋月支国沙门竺法护译
</code></pre>
<p>出增壹阿含八难品</p>
<p>佛说四未曾有法经（一纸余　南缘北善）</p>
<pre><code>        西晋月支国沙门竺法护译
</code></pre>
<p>说阿难同轮王四法。亦出八难品。</p>
<p>佛说舍利弗目犍连游四衢经（二纸余　南缘北善）</p>
<pre><code>        后汉康居国沙门康孟详译
</code></pre>
<p>众声喧闹。佛不许见。因诸天请。佛召见之。出增壹阿含马王品。</p>
<p>七佛父母姓字经（三纸　南缘北善）</p>
<pre><code>        曹魏失译人名
</code></pre>
<p>出增壹阿含十不善品</p>
<p>△佛说放牛经（三纸余 南缘北善）</p>
<p>~p 1256-1257</p>
<pre><code>        姚秦天竺沙门鸠摩罗什译
</code></pre>
<p>出增壹阿含放牛品。以放牛十一法。喻比丘十一法也。</p>
<p>缘起经（二纸欠　南缘北善）</p>
<pre><code>        唐大慈恩寺沙门释玄奘译
</code></pre>
<p>亦出放牛品。释十二缘起义。</p>
<p>佛说十一想思念如来经（一纸　南缘北善）</p>
<pre><code>        刘宋中天竺沙门求那跋陀罗译
</code></pre>
<p>共二经。初明十一想。次明十一果报。出增壹阿含礼三宝品。</p>
<p>佛说四泥犁经（一纸半　南缘北善）</p>
<pre><code>        东晋西域沙门竺昙无兰译
</code></pre>
<p>说提舍瞿波离等四人苦果。及出其因。亦出礼三宝品。</p>
<p>阿那邠邸化七子经（三纸余　南缘北庆）</p>
<pre><code>        后汉安息国沙门安世高译
</code></pre>
<p>出增壹阿含非常品</p>
<p>玉耶女经（三纸欠）庆</p>
<pre><code>        西晋录失译人名



给孤长者儿妇。不行妇礼。长者请佛。为说女人十恶。又说五善三恶之法。分
</code></pre>
<p>~p 1258-1259</p>
<p>别七种妇之差别。乃悔过。求受十戒。一不杀生。二不偷盗。三不淫泆。四不妄语。五不饮酒。六不恶骂。七不绮语。八不嫉妒。九不嗔恚。十者信善得善。此优婆夷所行戒。亦出增壹阿含非常品。</p>
<p>○玉耶经（四纸欠）庆</p>
<pre><code>        东晋西域沙门竺昙无兰译
</code></pre>
<p>△阿遫达经（一纸半）庆</p>
<pre><code>        刘宋中天竺沙门求那跋陀罗译
</code></pre>
<p>二经并同上。而宋译先更说子报父母恩法。</p>
<p>佛说大爱道般涅槃经（六纸余　南缘北庆）</p>
<pre><code>        西晋河内沙门白法祖译
</code></pre>
<p>佛母般泥洹经（三纸余　南缘北庆）</p>
<pre><code>        刘宋沙门释慧简译
</code></pre>
<p>后附佛般泥洹后变记半纸。次第说十百年事。</p>
<p>舍卫国王梦见十事经（三纸半　南缘北善）</p>
<pre><code>        失译人名附西晋录
</code></pre>
<p>佛说国王不黎先尼十梦经（四纸欠　南缘北善）</p>
<pre><code>        东晋西域沙门竺昙无兰译
</code></pre>
<p>四经俱出大爱道般涅槃品。</p>
<p>阅藏知津卷第二十六</p>
<p>~p 1261</p>
<p>阅藏知津卷第二十七</p>
<pre><code>        北天目沙门释智旭　汇辑
</code></pre>
<p>【小乘经藏之二】</p>
<p>中阿含经（六十卷）作圣德建名立</p>
<pre><code>        东晋罽宾国沙门瞿昙僧伽提婆译



○七法品第一。　一善法经。谓知法。知义。知时。知节。知己。知众。知人胜如。　二昼度树经。以天树从叶萎至华敷。喻比丘从舍家至证四果。　三城喻经。以王舍城七事具足。四食丰饶。喻比丘七财具足。四禅成就（七财。谓信。惭。愧。进。闻。念。慧）。　四水喻经。以常卧水中。乃至住岸等七人。喻常作恶。乃至成四
</code></pre>
<p>~p 1262-1263</p>
<p>果者。　五木积喻经。宁抱火木。不抱女人。宁断骨髓。不以破戒身受按摩。宁截髀。不以破戒身受礼敬。宁鍱络身。不以破戒身受衣服。宁吞铁丸。不以破戒食人信施。宁卧铁床。不以破戒身受卧具。宁倒入釜中。不以破戒入温室等。　六善人往来经。七种那含喻。　七世间福经。施房床座衣等。为世间七种福。闻佛名及弟子。极喜。乃至受戒。为出世七种福。　八七日经。以劫尽七日并出。而观无常。　九七车经。满慈子为舍梨子说波斯匿七车速行之喻。喻戒净。心净。见净。疑盖净。道非道知见净。道迹知见净。道迹断智净。展转施设无余涅槃。　十漏尽经。谓有漏。或从见断。或从护断。或从离断。或从用断。或从忍断。或从除断。或从思惟断。</p>
<pre><code> ○业相应品第二。　一盐喻经。不修身戒心智者。作不善业。必招地狱之报。能修身戒心智者。设有不善业。受现轻报。如一两盐投少水中。则不可饮。投恒水中。则不觉盐。又作夺羊负债二喻。　二和破经。佛为和破外道。说无明尽者不受后有。及说六善住处。谓眼见色不喜不忧等。　三度经。破外道宿命。尊祐。无因缘。三
</code></pre>
<p>~p 1264-1265</p>
<p>种论。显正教六处法。六界法。　四罗云经。倾水覆器。诫罗云莫妄语。又说象护鼻喻。人照镜喻。　五思经。说故作十恶。必受恶报。若不故作。则不定受。及劝修四无量心。　六伽蓝经。为伽蓝国众人说戒十恶。修慈悲喜舍。得四安隐住处。　七伽弥尼经。为伽弥尼天子。说黑白果报。如石如油。一沉一浮。　八师子经。为师子大臣。说宗本不可作可作等义。　九尼犍经。为比丘说破尼犍义。说尼犍五可憎恶。如来得五称誉。　十波罗牢经。为波罗牢说知幻非即幻。及说现法不定受报。并示四无量心远离法。定能断疑惑。</p>
<pre><code> ○舍梨子相应品第三。　一等心经。舍梨子为诸比丘分别内结外结。等心天以此白佛。佛于众中赞之。　二成就戒经。舍梨子说成就戒定慧者。现法证灭定。设不究竟。生意生天中。必知灭定。乌陀夷非之。如是至三。次于佛前亦三说三非。佛乃诃乌陀夷。并诃阿难。次因白净尊者说五法可爱敬尊。重勅诸比丘尊重舍梨子。　三智经。舍梨子答黑齿比丘之问。黑齿白佛。佛设种种问。舍梨子一一善答。佛赞许之。　四师子吼经。有一梵行。于佛前诬舍梨子轻慢之。佛召舍梨子。故问虚实。舍
</code></pre>
<p>~p 1266-1267</p>
<p>梨子说截角牛。截手旃陀罗。地。水。火。风。扫彗。晡旃尼。破膏瓶。死尸系。等喻。明无此事。彼比丘乃求悔过。佛勅舍梨子受之。　五水喻经。舍梨子说五除恼法。谓于身口意净不净等。皆莫生恼。四喻于水。一喻旷野病人。　六瞿尼师经。瞿尼师比丘。在无事室。调笑憍扰。舍梨子乃于众中说无事比丘。当学敬重。不调笑。不畜生论。不憍傲。护根。食知止足。精进。正念智。知时。知善坐。论律阿毗昙。论息解脱。论漏尽智通。人间比丘亦尔。　七梵志陀然经。舍梨子为知友陀然说法。令信佛。次又为其病时。说四无量心。　八教化病经。舍梨子为给孤长者说法。令病得愈。长者自说造园因缘。　九大拘絺那经。舍梨子问比丘成就见得正见。入正法事。于拘絺那。拘絺那答之。知不善不善根。知善善根。知食集灭道。知漏集灭道。知苦集灭道。乃至从老死一一说至无明。若无明已尽。明已生。无所复作。　十象迹喻经。一切善法。皆四圣谛所摄。如诸迹中。象迹第一。因广说内外四大观。　十一分别圣谛经。佛赞舍梨子善能说法已。入于静室。舍梨子即为大众广释四谛义。</p>
<p>~p 1268-1269</p>
<p>○未曾有法品第四。　一未曾有经。阿难述佛种种未曾有事。佛教令更受持如来知生住灭智。　二侍者经。目连劝阿难侍佛。阿难乞三愿。佛赞其种种未曾有法。　三薄拘罗经。因一异学问薄拘罗。八十年来行欲事否。薄拘罗为说种种未曾有知足之行。　四阿修罗经。阿修罗说大海八未曾有法。佛亦为说佛法中八未曾有法。　五地动经。说三因缘地动。及说如来于天人中说法。不可思议。　六瞻波经。目连牵犯戒比丘去。佛为目连重说八种海喻。七郁伽长者经上。郁伽大醉。见佛得醒。闻法证果。以妻施人。佛赞其八未曾有法。八郁伽长者经下。长者恒设大施。海中没失大船。众比丘令阿难辞其施会。郁伽但愿如转轮王。希求出家。九手长者经上。以四摄摄众。修四无量心。天赞之而不喜。佛叹其七未曾有法。十手长者经下。佛又赞其八未曾有法（少欲。信。惭。愧。进。念。定。慧。）。</p>
<p>○习相应品第五。　一何义经。阿难问持戒为何义。 佛言。令不悔义。如是展转问不悔。欢悦。得喜。得止。得乐。得定。见知如实。得厌。无欲。即得解脱淫怒</p>
<p>~p 1270-1271</p>
<p>痴。　二不思经。明持戒便得不悔不须思量等。　三念经。谓多忘无正智。便害正念正智。害护诸根护戒。乃至害涅槃。　四惭愧经上。明有惭愧。便习爱恭敬。便有信有正思惟正念正智。护根护戒。乃至涅槃。　五惭愧经下。舍梨子复说坏树皮喻。　六戒经上。明犯戒。便害不悔等。　七戒经下。舍梨子复说害树根喻。　八恭敬经上。明恭敬能具威仪。具学法。具戒身定慧等。乃至涅槃。　九恭敬经下。明恭敬能展转护根。乃至无欲涅槃。　十本际经。谓无明为爱习。五盖为无明习。三恶行为五盖习。不护根为恶行习。不正念智为不护根习。不正思惟为不正念智习。不信为不正思惟习。闻恶法为不信习。近恶知识为闻恶法习。恶人为近恶知识习。七觉为明脱习。四念处为七觉习。三妙行为念处习。护根为妙行习。乃至正念智。正思惟。正信。闻法。近善知识。善人。展转为习。　十一食经上。食与习同。而说大海以大河为食。乃至雨为食喻。　十二食经下。法同。喻稍略。　十三尽智经。谓尽智以解脱为习。乃至不悔以护戒为习。护戒又以护根为习。如是正念智。正思惟。正信。观法忍。玩</p>
<p>~p 1272-1273</p>
<p>诵法。受持法。观法义。耳界闻善法。往诣奉事善知识。展转为习。　十四涅槃经。明涅槃以解脱为习。乃至正信以苦为习。苦以无明为习。徧观十二因缘而得涅槃。　十五弥醯经。弥醯侍佛。辞佛往静处学断。反起欲。恚害。三恶念。乃归佛所。佛为说心解脱未熟。欲令熟者。有五习法。一与善知识俱。二护戒威仪。三说圣法。四精进断恶修善。五观兴衰法。又修四法。恶露断欲。慈断恚。出入息断乱。无常断慢。而皆以与善知识俱。乃得成后四事。及四法。　十六即为比丘说经。重说上义也。</p>
<pre><code> ○王相应品第六。　一七宝经。佛法有七觉。如轮王七宝。　二三十二相经。　三四洲经。说顶生王不知足而死之事。　四牛粪喻经。佛以手爪抄少牛粪而告比丘。不见有少色常住不变。而一向乐也。觉想行识。亦复如是。　五频鞞娑罗王迎佛经。为说无常等法。令证果。　六鞞婆丽陵耆经。说迦叶佛时。难提波罗陶师。劝优多罗童子见佛出家事。　七天使经。说阎王以生。老。病。死。治罪。五种事诘责罪人。名为五天使者。及说地狱众苦（初一日诵竟）。　八乌鸟喻经。说比丘莫如獭。究暮。鹫。食吐鸟。豺。乌。当如猩猩。　九说本经。阿那律说过去因。佛更为说未来弥勒佛
</code></pre>
<p>~p 1274-1275</p>
<p>事。　十大天捺林经。说往古大天轮王。发白出家。教子孙亦如是出家。凡八万四千世。最后王名尼弥。广行戒善。帝释请到天上事。并嘱阿难转相继法。莫令佛种断。　十一大善见王经。说往古王于拘尸城修四无量。六返舍身。今如来入灭为第七。　十二三十喻经。戒德为严饰具。乃至心解脱为珠宝。自观己心。为身极净。　十三转轮王经。说增减劫。由善恶业。诫诸比丘应如螺转轮王。谓念处为自境界。如意足为寿。戒为色。禅为乐。无漏为力。能降伏魔。　十四蜱肆经。鸠摩罗迦叶以种种喻。断蜱肆王无后世见。又以种种喻。令舍见。舍欲恚怖痴。乃受三归。行布施。但不至心。仅生丛树林空宫殿中。反不如监布施人。得生四王天。</p>
<p>○长寿王品第七。　一长寿王本起经。为斗诤比丘。说长寿王。及长生太子事。比丘不改过。佛以神足。至阿那律等三人住处。见其习行无事而赞之。并为说修天眼法。　二天品经。佛为比丘说自己修行得光明事。凡八行。谓见形色。乃至知曾生此天等。　三八念经。阿那律陀作是七念。道从无欲。非有欲得。及知足。远离。精</p>
<p>~p 1276-1277</p>
<p>勤。正念。定意。智慧。一一对明。佛知其所念。便往赞之。并为说道。从不戏。乐不戏行不戏得。非从戏。乐戏行戏得。是名八大人念。　四净不动道经。说三种净不动道。三种净无所有处道。一净无想道。及说涅槃。圣解脱。　五郁伽支罗经。为一比丘略说法要。谓四念处。应与三定。四共俱禅。并修。亦修四无量心。必得果证。　六娑鸡帝三族姓子经。为阿那律等三年少说离欲法。乃至说授四辈生处记义。　七梵天请佛经。佛知梵天邪见。无常计常。往为说法。并诃魔说。令梵天得正见。　八有胜天经。仙余财主。请阿那律饭。问大心无量心义。阿那律为分别之。并说光天。净光。徧净光。差别因果。　九迦絺那经。八百比丘。并世尊。共为阿那律作衣。佛勅阿那律为众说法。从信心出家。持戒。护根。弃盖。得禅。乃至证六通三明。是名迦絺那法。　十念身经。为诸比丘广说念身法。成就十八功德。　十一支离弥梨经。拘絺罗诃质多罗象子比丘。不恭敬。不善观。并为其亲友比丘说种种退失法喻。于后象子。果舍戒还俗。　十二长老上尊睡眠经。因目连昼眠。佛为说除睡法。并说</p>
<p>~p 1278-1279</p>
<p>究竟梵行法。　十三无刺经。因诸比丘知声为定刺。佛为更说犯为戒刺。严饰为护根刺。乃至欲恚痴三刺。惟阿罗诃离之。　十四真人经。佛为比丘说恃善法者。为不真人法。不自贵贱他。为真人法。　十五说处经。为阿难说教诃。训诲。年少比丘说处。谓应说五盛阴。内六处。外六处。六识身。更乐觉想思爱。六界。缘起。念处。正断。如意。四禅。四谛。四想。四无量。四无色。四圣种。四果。五熟解脱想。五解脱处。五根。五力。五出要界。七财。七力。七觉。八正。又说顶法。及顶退法。</p>
<pre><code> ○秽品第八。　一秽经。舍梨子分别内有秽。内无秽。各有二种。不知如真者。皆最下贱。知如真者。皆最胜。为说买铜盘喻。又说盛粪盛食喻。　二求法经。佛说比丘宜求法。莫求饮食。又说上中下弟子随师不随师功过。舍梨子因即广明三可毁。三可称法。及说中道断欲断贪等。又有中道谓八圣道。　三比丘请经。目连说比丘应请诸尊教我。诃我。莫难于我。及说成就戾语法。与善语法者。过失功德。并说照镜之喻。　四知法经。周那说比丘知法不
</code></pre>
<p>~p 1280-1281</p>
<p>知法者。犹贫称富。及富称贫。　五周那问见经。佛为周那说渐损法。发心法。对法。升上法。涅槃法。　六青白莲华喻经。佛说有法从身灭。有法从口灭。有法但从慧见灭。谓能修身戒心智。如莲水生水长。而不著水。　七水净梵志经。佛因水净梵志。告诸比丘。有二十一秽污于心者。必至地狱。谓邪见。非法欲。恶贪。邪法。贪。恚。睡眠。掉悔。疑惑。嗔缠。不语结。悭。嫉。欺诳。谀谄。无惭。无愧。慢。大慢。憍傲。放逸。若不污心。必至善处。兼为梵志说净洗以善法偈。令梵志悟。　八黑比丘经。因黑比丘喜斗诤。佛为说不可爱及可爱法。亦说恶马良马喻。　九住法经。佛说比丘。于善法有退有住有增。须自观知善不善法。求断求增。如救头然。　十无经。舍梨子说净法衰退。及转增之由。又述断恶修善。如救头然之喻。</p>
<pre><code> ○因品第九。　一大因经。佛为阿难广明缘起甚深。又明七识住。及二处。于此知如真者。名慧解脱。兼修八解脱者。名俱解脱。　二念处经。说三世诸佛。皆断五盖。住四念处。修七觉支。而证道。因广明四念处观。　三苦阴经上。因异学亦言知断欲断色断觉。比丘以此白佛。佛为分别欲味。欲患。欲出要。色觉亦尔。　四苦阴
</code></pre>
<p>~p 1282-1283</p>
<p>经下。释摩诃男生染。恚。痴。法。佛为说欲味。欲患。若知如真。不为所覆。便得无上息。　五增上心经。比丘欲得增上心者。当数数念于五相。一念相善相应。二观念恶患。三不念念。四以思行渐减念。五以心修心。受持降伏。　六念经。分别诸念作二分。欲恚害念作一分。无欲恚害念作一分。若生欲恚害念。须不受断除吐。若生无欲恚害念。须速修习广布。次应治内心。常住在内。止息一意得定。向法。次法。乃至证四禅。断诸漏。　七师子吼经。谓断一切受。知欲受。戒受。见受。我受。以无明为本。无明尽者。不复更受此四受。尊信此师。信此法。具戒德。敬同学。乃堪师子吼曰。此有第一第二三四沙门。此外更无沙门梵志。　八优昙婆罗经。实意居士诣异学园。异学欲以一论灭瞿昙。如弄空瓶。佛至其园。为说苦行秽不秽法。总名不了。亦说正解脱法。异学屈服。但以魔力所持。而不发心。　九愿经。因一比丘心愿佛与慰劳。共语。说法。得具足戒而不废禅。成就观行于空静处。佛乃广说比丘所应愿事。　十想经。谓若计地是神。便不知地。不计地即是神。彼便知地。乃至一切悉皆如是。</p>
<p>~p 1284-1285</p>
<p>○林品第十。　一林经上。料简四种所住林。或不得正念等。虽有四事。不应住。或可得正念等。虽乏四事。不应去。或二俱不得。应夜半而去。莫与彼别。或二俱得。应尽命住。　二林经下。四料简与上同。此约得沙门义说。　三自观心经上。料简止观得不得有四句。不得者方便令得。得者当求漏尽。　四自观心经下。观增伺嗔恚。乃至恶慧等多少有无。有恶须断。有善须求漏尽。　五达梵行经。知漏。知漏因。知报。知胜如。知尽。知灭道。如是觉。想。欲。业。苦。一一知因。乃至知道是谓达梵行。能尽一切苦。　六阿奴波经。记提和达多入地狱。并为阿难说大人根智。善知六种人。　七诸法本经。欲为诸法本。更乐为和。觉为来。思想为有。念为上主。定为前。慧为上。解脱为真。涅槃为诸法讫。　八优陀罗经。说优陀罗不知痈本。虽生非非想处。还堕狸中。比丘应知身为痈。爱为痈本。六更触处为一切漏。　九蜜丸喻经。先为执杖释说宗本法。执杖不是不非而去。次为比丘略说。即入室坐。诸比丘转问大迦旃延。然后白佛印可。　十瞿昙弥经。大爱道三求出家。佛三止之。因阿难为请。乃制八尊师法。后又请求少年比丘礼敬老尼。佛为说减正法事（第二小土城诵讫）。</p>
<p>~p 1286-1287</p>
<pre><code> ○大品第十一。　一柔软经。佛说在家时受用。但为老病死而出家。　二龙象经。佛说惟佛为大龙。乌陀夷因作颂赞。　三说处经。比丘有三说处。谓三世有。又以二种四处观人。知可共说。不可共说。　四说无常经。谓观五阴无常。得证果。　五请请经。佛因说戒时。唱言。我是后边身。汝等真法子。身口意清净。无枝亦无叶。舍梨子因作颂赞。　六瞻波经。说戒时。有犯戒者佛默不说。目连牵犯戒者出。佛种种诃犯戒之罪。　七沙门二十亿经。二十亿比丘精进而不证果。心生退悔。佛为说弹琴喻。遂尽诸漏。向佛善说所证之义。　八八难经。谓学道有八难。惟有一不难。　九贫穷经。以无善法财。喻贫穷。以恶行。喻举贷。以覆藏。喻长息。以梵行所知。为责索。以频生三恶念。为数往求索。以堕恶道。喻被收缚。　十行欲经。为给孤居士说十种行欲人。非法三。法非法三。如法四。　十一福田经。为给孤居士。说二种福
</code></pre>
<p>~p 1288-1289</p>
<p>田。谓十八学人。九无学人。　十二优婆塞经。佛说优婆塞善护五戒。及念佛法僧戒。必得证果。　十三怨家经。谓嗔恚是怨家。妨人七事。一妨好色。二妨安眠。三妨得利。四妨友朋。五妨名称。六妨大富。七妨生善处。　十四教昙弥经。昙弥骂责比丘。比丘皆去。诸优婆塞乃逐昙弥。佛为昙弥说树神喻。令彼住沙门法。　十五降魔经。魔入目连腹中。目连唤出。为说昔日波旬扰佛弟子。招大苦报。汝即我甥事。魔乃怖而降伏。　十六赖吒和罗经。赖吒和罗居士子。闻佛说法。发心出家。父母不许。卧地不食。许已。方起。出家证果。后还父家。不被财色所动。为父母说法。次为拘牢婆王。说信如来所说四事故出家。一此世无可依恃。二必趋老。三必无常。四无厌足。　十七优婆离经。苦行尼犍与佛论议。立身罚最重。佛立意业最重。优婆离居土。从尼犍处欲来难佛。反受佛化。证果断邪。不听尼犍入门。　十八释问经。天王先遣五结乐子。以琴歌见佛。次来问法。佛为说因思有念。因念有欲。因欲有爱不爱。因爱不爱有悭嫉结。生大苦阴。及说八正道。护六根等。天王证初果。发愿来生出家。　十九善生经。善生居士奉父遗命。敬礼六方。佛为说离四恶业。四</p>
<p>~p 1290-1291</p>
<p>恶行。六非道。四似亲。应知四善亲。及内法六方。谓东为父母。南为师尊。西为妻子。北为婢使。下为友臣。上为沙门梵志。　二十商人求财经。先说往古商人入海堕罗刹国。乃至乘天马时。若稍念男女情爱。即便堕落。次正说比丘若计根尘阴界是我者。必皆被害。　二十一世间经。明如来知苦断集。证灭修道。自觉觉他。从成道至涅槃。所说皆实。　二十二福经。明往昔七年行慈福报。劝人修福。　二十三息止道经。谓初学比丘。常应念骨相。青相。腐相。食相。骨锁相。除欲恚病。　二十四至边经。谓欲尽苦。甘行乞食。而复不修沙门法行。如墨浣墨。如血除血。从冥入冥。　二十五喻经。谓无量善法。以不放逸为本。如地。如沉水。栴檀青莲。须摩。象迹。师王。乃至如如来等。</p>
<pre><code> ○梵志品第十二。　一雨势经。未生怨遣雨势大臣。问佛跋耆国事。佛为说彼国行七不衰法。必当得胜。大臣去后。因为比丘说七种七不衰法。及说六慰劳法。　二伤歌罗经。此摩纳始谓作斋行。无量福迹。学道行一福迹。阿难三问而屈服之。佛
</code></pre>
<p>~p 1292-1293</p>
<p>为说三轮示现法。摩纳归信。　三算数目犍连经。此梵志以堂及演算法为喻。问佛法中次第。佛为分别说之。次问何缘有得究竟。不得究竟者。佛为说问路之喻。　四瞿默目犍连经。佛涅槃后。阿难往此田作人所。彼问可有比丘与佛等者。适遇雨势大臣来到。重复问之。阿难答以无有此人。次说有法可依。及有十德可敬。又说诃贪等四伺。赞四禅四伺。雨势去后。又答三种解脱。无有胜如。　五象迹喻经。异学卑卢。为生闻梵志。说象迹喻。以赞于佛。生闻见佛。佛为具足说此法喻。谓从出家。护根。除盖。成四禅。证无漏。方为极大象迹。　六闻德经。为生闻说博闻诵习差别功德。谓从舍家。乃至证灭。　七何苦经。答生闻所问在家出家苦乐之事。及答饶益天人法。观善恶知识。如黑白月。　八何欲经。生闻梵志。问刹利。居士。妇人。偷劫。梵志。沙门。各何欲。何行。何立。何依。何讫。佛一一答之。　九郁瘦歌罗经。此梵志。向佛说四种奉事。及四种自有财物。佛展转破之。谓如强与他肉而取其直。次正作虚空。慈心。洗浴。取火。等喻。明四姓平等。　十阿摄和经。诸梵志自恃其种独净。遣阿摄和与佛辩之。佛亦为说虚空。乃至取火等喻。又说父母驴马等</p>
<p>~p 1294-1295</p>
<p>喻以屈之（第三念诵讫）。　十一鹦鹉经。佛为此摩纳分别在家。出家事。摩纳述梵志所施设五法功德。佛诘以现知现觉义。彼则嗔恚。佛为说五法障碍。谓欲。恚。身见。戒取。疑。及说法从心起。　十二须闲提经。此异学见佛卧室而起敬。闻佛名而毁訾。见佛说离欲法喻。而出家证果。所谓喻者。癞人炙火。盲著垢衣也。　十三婆罗婆堂经。婆私吒及婆罗婆二人。皆梵志种出家。被诸梵志诃责。佛为说劫初渐立四姓事。及说善恶业报无差别。　十四须达多经。为此居士说施心差别。非关粗妙之物。次较胜田。从凡人。四果。支佛。如来。不若作四方僧房。又不若受归戒。修慈心。及作无常观。　十五梵波罗延经。佛答今之梵志。久已越梵志法。无复学者。　十六黄芦园经。佛在园中。有百二十岁老梵志。来责佛不敬一切。佛言。若如来起迎请坐者。彼人必当头破七分。梵志又诃佛无味。无怖。不入胎。佛言。于五欲无味无怖。证四禅三明。故不入胎。梵志乃终身自归。　十七头那经。为头那说五种梵志法。一如梵。二如天。三不越界。四越界。五旃陀罗。　十八阿伽罗诃经。此梵</p>
<p>~p 1296</p>
<p>志问梵志经典。何所依住。佛言。依于人住。展转问人。稻麦。地。水。风。空。日月。四王。乃至大梵。依忍辱温良。忍辱温良。又依涅槃。涅槃无依。　十九阿兰那经。诸比丘共论人命极少。宜力行善。佛赞印之。并说昔时阿兰那梵志出家。说无常法。利益无量。即佛往因也。　二十梵摩经。梵志梵摩。先遣摩纳优多罗。观佛三十二相。及观威仪。优多罗发心出家。次后梵摩自来见佛。谛观诸相。信心归依。证那含果。</p>
<p>阅藏知津卷第二十七</p>
<p>~p 1297</p>
<p>阅藏知津卷第二十八</p>
<pre><code>        北天目沙门释智旭 汇辑
</code></pre>
<p>【小乘经藏之三】</p>
<pre><code> ○根本分别品第十三。　一分别六界经。佛于陶师屋中。为弗迦罗娑利比丘。说六界聚。六触处。十八意行。四住处法。　二分别六处经。为比丘说六处。六更乐。十八意行。三十六刀。断彼成就是。无量说法。内三意止。调御士趣一切方法。　三分别观法经。佛略说如是观。心洒散。不住内。不受而恐怖。如是观。心不洒散。住内。不受不恐怖。说已入室。众比丘请大迦旃延广说之。谓根著尘。则心洒散。
</code></pre>
<p>~p 1298-1299</p>
<p>著四褝八定。则不住内。不离五阴。则恐怖。反是。便不洒散等。　四温泉林天经。天劝三弥提尊者。受持跋地罗帝偈。尊者问佛。佛说偈曰。慎莫念过去。亦勿愿未来。过去事已灭。未来复未至。现在所有法。彼亦当为思。念无有坚强。慧者觉如是。若作圣人行。孰知愁于死。我要不会彼。大苦灾患终。如是行精勤。昼夜无懈怠。是故常当说。跋地罗帝偈。说已。入室。比丘请大迦旃延广释。迦旃延约根尘释之。　五释中禅室尊经。又一天问卢夷强耆尊者偈。并义。尊者问佛。佛为说偈。并约五阴释义。　六阿难说经。阿难以偈及义。为比丘说。佛赞印之。　七意行经。佛为比丘说八定。及八天处。二俱等等。及说灭定为最胜。　八拘楼瘦无诤经。佛为比丘分别诤无诤法。　九鹦鹉经。鹦鹉摩纳父。转生为白狗。见佛而吠。佛言。汝不应尔。谓汝从护至吠。狗嗔极卧地。鹦鹉怒而见佛。佛为说其成验。再来见佛。佛为说业报差别之法。　十分别大业经。异学与三弥提论三业义。周那与阿难。以此问佛。佛诃其不善分别。次正说三报受时差别。及临终善恶念不同。虽天眼所见。不宜执一非余。惟佛知其所以然耳。兼说柰果生熟四料简。以喻于人。</p>
<p>~p 1300-1301</p>
<pre><code> ○心品第十四。　一心经。有一比丘问。谁将世间去。谁为染著。谁起自在。佛言。一切唯心。多闻圣弟子不随心。而心随多闻。次又问多闻义。智慧义。黠慧广慧义。佛言。顺梵行为多闻。知四谛为智慧。能利人为广慧。　二浮弥经。浮弥为王子说梵行得果。或愿。或无愿。或愿无愿。或非有愿非无愿义。佛为浮弥说四喻。［谷－禾＋牛］（音够）角及乳。抨水又酪。压沙及麻。取火毋湿及干。喻邪梵行正梵行。得果不得。　三受法经上。现在未来苦乐四料简也。淫欲。现乐后苦。强制烦恼。现苦后乐。外道苦行。现苦后苦。欢喜修行。证三果。现乐后乐。　四受法经下。亦四料简。而约苦乐心。修十善行十恶论。　五行禅经。料简四种行禅。一炽盛而谓衰退。二衰退而谓炽盛。三知衰退。四知炽盛。八定皆尔。　六说经。分别八定中。皆有退。住。进。及漏尽义。修者应知。　七猎师经。以四种鹿群。喻沙门梵志。三不脱魔境。一能脱之。谓修四禅。四无量。四空。断漏者。　八五支物主经。此物主先诣异学文祁子处。文祁子立四事为第一义。谓身不作恶。口不恶言。不行邪命。不念恶念。
</code></pre>
<p>~p 1302-1303</p>
<p>物主以此白佛。佛言。此则婴孩皆第一义。若多闻圣弟子。当知善戒不善戒。善念不善念。何由生。何由灭。知已。具足八正道。乃至正解脱正智。是名第一义。质直沙门。　九瞿昙弥经。大爱道以金缕衣供佛。佛令施比丘众。三劝不从。佛为阿难说七施众。十四私施。皆得大福报。乃料简施受净不净四句。　十多界经。阿难作是思惟。一切恐怖。及灾患等。皆从愚痴生。不从智慧。佛为广申明之。次问云何名愚痴。云何名智慧。佛言。不知界。处。因缘。是处非处者。为愚痴。知者。为智慧。界者。眼等十八。地等六。欲无欲等六。乐。苦。忧。喜。舍。无明。亦为六。觉。想。行。识。为四。欲。色。无色。三。色。无色。灭。三。过。现。未。三。妙。不妙。中。三。善。不善。无记。三。学。无学。俱非。三。漏。无漏。二。为。无为。二。共名六十二界。处者。十二处。因缘者。十二缘生。是处非处者。若因若果。</p>
<pre><code> ○双品第十五。　一马邑经上。说沙门法。须身行清净。口行清净。意行清净。命行清净。守护诸根。正知出入。断除五盖。成就四禅。趋向漏尽。　二马邑经下。谓应息贪伺。恚伺。乃至邪见。成就四无量心。乃至漏尽。　三牛角娑罗林经上。舍
</code></pre>
<p>~p 1304-1305</p>
<p>梨子与阿难等。各说发起此林之法。佛皆赞之。并说不解趺坐。乃至漏尽。是名发起此林。　四牛角娑罗林经下。阿那律等三人。在此林中。佛往问之。各言安隐。并说上人之法。佛赞叹之。长鬼天等展转赞叹。乃达梵天。　五求解经。佛说求解于如来。正知如来法（第四分别诵讫）。　六说智经。为比丘说与梵行成立人问答法。　七阿夷那经。因异学阿夷那。为比丘略说知法非法。义非义。令学如法如义。诸比丘请阿难广释。谓邪见乃至邪智为非法。因此生不善恶法为非义。正见等为法。所生善法为义。　八圣道经。正定为一道。有习。有助。有具。共七支。正见最在前。一一释已。并正解脱。正智。为十支。约邪。正。断。修。成四十大法品。　九小空经。从不念人想。不念村想。不念无事想。次第至不住无想心定。　十大空经。因众比丘集加罗差摩精舍。佛为阿难说远离法。及说修内空。外空。内外空。不移动法。又说正知法。赞不放逸法。分别烦师。烦弟子。烦梵行法。又诫弟子不恭敬顺行者。名于师行怨事。能恭敬顺行者。名于师行慈事。</p>
<p>~p 1306-1307</p>
<pre><code> ○后大品第十六。　一迦楼乌陀夷经。乌陀夷念世尊恩深。赞断过中食。佛印可之。深诃不顺此戒。谓为小事者。如彼痴蝇。　二牟梨破群那经。此比丘与比丘尼数共集会。护过嗔诤。佛呼而诲之。谓以信舍家。应修无欲。如调马。治林。于时非时等五言道。皆习慈心。悲喜舍心。如大地不可坏。如恒河不可沸。如虚空不可画。如治皮无瓦声。乃至应数数念利锯刀喻。则所游皆安。堪证学无学道。　三跋陀和利经。佛赞叹一坐食法。跋陀和利固辞不堪。夏三月竟。复来见佛。佛种种诃之。为说出要。又答其苦治不苦治之问。次说清净马喻法。　四阿湿具经。此比丘与弗那婆修二人。不遵佛戒。过中暮食。佛呼而责之。为说乐觉。苦觉。修不修义。及说修行不放逸义。　五周那经。周那述尼犍诤事于阿难。阿难问佛。佛为说六诤本。七灭法。六慰劳法。　六优波离经。问答七灭诤等如法不如法事。　七调御地经。王童子不信阿夷那和提所说法。阿夷那和提白佛。佛为说山下不见园林喻。及说调野象喻。　八痴慧地经。说痴慧各三相。谓思。说。作也。各受现法三苦乐。谓恶名。治罚。恶死。为三苦。善名。无罪。善死。为三乐。又有地狱天宫苦乐果报。　九阿梨吒
</code></pre>
<p>~p 1308-1309</p>
<p>经。阿梨吒说欲不障道。诸比丘谏而不舍。佛呼而责之。谓比丘于法尚应知如筏喻。况执非法。　十嗏帝经。嗏帝执此识往生不更异。诸比丘谏而不舍。佛呼责之。为比丘细明十二因缘生灭。</p>
<pre><code> ○脯利多品第十七。　一持斋经。为毗舍佉说放牛尼犍斋无福。应持圣八支斋。更修五念。念佛如沐首。念法如浴身。念僧如浣衣。念戒如磨镜。念天如炼金。　二脯利多经。为此居士说八支断俗事。一离杀。二离盗。三离淫。四离妄。五离贪。六离恚。七离嫉恼。八离增上慢。更有八支。谓欲如骨。如小肉。如手把炬。如火坑。如毒蛇。如梦。如假借。如果树。离欲得禅。尽漏作证。居土悟道。　三罗摩经。于此梵志家。为诸比丘说圣求。非圣求。随说未成道时。先学二定。次坐菩提树。求得正觉。度五比丘事。　四五下分结经。说依道依迹断结。犹如入林求实。亦如度河。度山水。　五心秽经。说比丘须拔心中五秽。谓疑佛。疑法。疑戒。疑教。疑梵行者。又须解心中五缚。谓身缚。欲缚。说缚。聚会缚。升进缚。次应修五法。谓四如意足。及堪任。　六箭毛经上。此异学说瞿昙有五法。令诸弟子恭敬不离。
</code></pre>
<p>~p 1310-1311</p>
<p>谓粗衣。粗食。少食。粗卧具。晏坐。佛言。不以此五法。更有五法。谓无上戒。无上慧。无上知见。说四谛。宿命漏尽通。　七箭毛经下。为此异学说天眼宿命通事。彼述邪师所说上色。佛展转以萤。火。星。月。日。天光等。破之。及为说四禅道迹。　八鞞摩那修经。亦为此异学破上色邪见。又为说置前世后世。但令质直无谄诳。随教化。必得知正法。如火不益油。柴不益薪。必期于灭。异学悟道出家。　九法乐比丘尼经。毗舍佉问。此比丘尼答。问答已。尼往白佛。佛印可之。十大拘絺罗经。舍利弗问。此尊者答。</p>
<pre><code> ○例品第十八。　一一切智经。佛为波斯匿王说四姓胜如义。阿难与大将论遣退天义。年少与大将互推谬说义。王因多事。赞佛而去。　二法庄严经。波斯匿信佛种种法靖。而称述之。王去之后。佛令比丘受持此说。　三鞞诃提经。波斯匿以佛身行问于阿难。阿难具答行不行义。王喜。以衣布施。阿难白佛。佛印可之。　四第一得经。佛言一切变易有异法。从人王乃至十一切处。多闻圣弟子总不欲之。况下贱法。惟应广布八正道耳。　五爱生经。
</code></pre>
<p>~p 1312-1313</p>
<p>梵志儿死。愁忧见佛。佛言。爱生便生愁苦。梵志不悟。波斯匿王闻之。以告末利夫人。夫人所说同佛。王遣人问佛。佛为广说。人还白王。夫人更为王详说。王乃信佛自归。　六八城经。阿难为此居士说十二禅。居士信心施食及房。　七阿那律陀经上。尊者为诸比丘说四禅及漏尽。为贤死贤命终。　八阿那律陀经下。又说见质直。得圣戒。修念处。四无量。四空定。得漏尽。为不烦热死。不烦热命终。　九见经。阿难为异学说如来不一向说有常无常等。　十箭喻经。鬘童子欲如来一向说世有常等。佛诃责之。为诸比丘说拔毒箭喻。　十一例经。佛说欲断无明。别知无明。乃至老死者。应修念处。正勤。如意。四禅。根。力。觉。道。十一切处。十无学法（第五后诵讫）。</p>
<p>佛说七知经（二纸　南积北缘）</p>
<pre><code>        吴月支国优婆塞支谦译
</code></pre>
<p>即知法知义等。中阿含善法经同本。</p>
<p>佛说园生树经（一纸半　南渊北斯）</p>
<pre><code>        宋北印土沙门施护译
</code></pre>
<p>中阿含昼度树经同本</p>
<p>~p 1314-1315</p>
<p>佛说碱水喻经（一纸半　南积北缘）</p>
<pre><code>        失译人名附西晋录
</code></pre>
<p>即中阿含七水喻经</p>
<p>△佛说萨鉢多酥哩逾捺野经（三纸余　南履北临）</p>
<pre><code>        宋中印土沙门法贤译
</code></pre>
<p>说劫尽七日出时相状。警人精进。早求解脱。中阿含七日经同本。</p>
<p>佛说一切流摄守因经（四纸欠　南积北缘）</p>
<pre><code>        后汉安息国沙门安世高译
</code></pre>
<p>说智者。见者。得流尽。不智者。不见者。流不尽。及说七种断流。中阿含漏尽经同本。</p>
<p>佛说四谛经（七纸半　南积北善）</p>
<pre><code>        后汉安息国沙门安世高译
</code></pre>
<p>中阿含分别圣谛经同本</p>
<p>佛说恒水经（三纸欠　南积北善）</p>
<pre><code>        西晋沙门释法炬译
</code></pre>
<p>中阿含瞻波经同本</p>
<p>佛说本相倚致经（二纸欠　南积北善）</p>
<pre><code>        后汉安息国沙门安世高译
</code></pre>
<p>佛说缘本致经（一纸余　南福北善）</p>
<p>~P 1316-1317</p>
<pre><code>        失译人名附东晋录
</code></pre>
<p>二经皆即中阿含本际经</p>
<p>佛说轮王七宝经（三纸半　南渊北斯）</p>
<pre><code>        宋北印土沙门施护译
</code></pre>
<p>中阿含七宝经同本</p>
<p>佛说顶生王故事经（五纸半　南福北善）</p>
<pre><code>        西晋沙门释法炬译
</code></pre>
<p>佛说文竭陀王经（三纸欠　南福北善）</p>
<pre><code>        北凉中天竺沙门昙无谶译
</code></pre>
<p>二经皆即中阿含四洲经同本</p>
<p>佛说频婆娑罗王经（五纸　南兴北临）</p>
<pre><code>        宋中印土沙门法贤译
</code></pre>
<p>王来见佛。及佛令优楼频螺迦叶释众疑事。即中阿含频婆娑罗王迎佛经。</p>
<p>佛说铁城泥犁经（四纸余　南福北缘）</p>
<pre><code>        东晋西域沙门竺昙无兰译
</code></pre>
<p>说五使。并地狱苦状。</p>
<p>△佛说阎罗王五天使者经（二纸余　南福北缘）</p>
<pre><code>        刘宋沙门释慧简译
</code></pre>
<p>二经皆即中阿含天使经</p>
<p>~p 1318-1319</p>
<p>佛说古来世时经（四纸余　南福北缘）</p>
<pre><code>        失译人名附东晋录
</code></pre>
<p>阿那律说往昔施支佛饭福报。佛赞叹之。并为比丘说未来轮王及弥勒事。以衣施弥勒。令转施众僧。即中阿含说本经。</p>
<p>△大正句王经（上下合卷　南兴北深）</p>
<pre><code>        宋中印土沙门法贤译
</code></pre>
<p>即中阿含蜱肆王经</p>
<p>佛说阿那律八念经（三纸余　南福北缘）</p>
<pre><code>        后汉西域沙门支曜译
</code></pre>
<p>即中阿含八念经</p>
<p>佛说离睡经（二纸余　南福北缘）</p>
<pre><code>        西晋月支国沙门竺法护译
</code></pre>
<p>佛为目连说离睡法。即中阿含长老上尊睡眠经。</p>
<p>佛说是法非法经（二纸半　南福北缘）</p>
<pre><code>        后汉安息国沙门安世高译
</code></pre>
<p>说恃善生慢为非法。不慢为是法。即中阿含真人经。</p>
<p>佛说求欲经（九纸余 南福北缘）</p>
<p>~p 1320-1321</p>
<pre><code>        西晋沙门释法炬译
</code></pre>
<p>即中阿含秽经</p>
<p>佛说受岁经（三纸余　南福北缘）</p>
<pre><code>        西晋月支国沙门竺法护译
</code></pre>
<p>即中阿含比丘请经</p>
<p>佛说梵志计水净经（一纸半　南福北缘）</p>
<pre><code>        失译人各附东晋录
</code></pre>
<p>即中阿含水净梵志经</p>
<p>⊙佛说大生义经（六纸半　南凊北薄）</p>
<pre><code>        宋北印土沙门施护译
</code></pre>
<p>阿难思念缘生法义甚深。问佛。佛为广说逆从老死。推至识支。即中阿含大因经。</p>
<p>佛说苦阴经（四纸余 南福北缘）</p>
<pre><code>        失译人名在后汉录
</code></pre>
<p>即中阿含苦阴经上</p>
<p>佛说苦阴因事经（四纸半　南福北缘）</p>
<pre><code>        西晋沙门释法炬译
</code></pre>
<p>即中阿含苦阴经下</p>
<p>佛说释摩男本经（三纸余　南福北缘）</p>
<pre><code>        吴月支国优婆塞支谦译
</code></pre>
<p>~p 1322-1323</p>
<p>亦即苦阴经下</p>
<p>佛说乐想经（一纸欠　南福北缘）</p>
<pre><code>        西晋月支国沙门竺法护译
</code></pre>
<p>说外道计一切为乐。佛不计不乐。即中阿含想经。</p>
<p>佛说漏分布经（五纸余　南福北缘）</p>
<pre><code>        后汉安息国沙门安世高译
</code></pre>
<p>说五阴苦集。乃至八正道法。即中阿含达梵行经。</p>
<p>佛说阿耨绠经（五纸　南福北缘）</p>
<pre><code>        东晋西域沙门竺昙无兰译
</code></pre>
<p>说提婆达断善根。堕地狱。及说如来大人根相。谓善知诸根。即中阿含阿奴波经。</p>
<p>佛说诸法本经（一纸欠　南福北缘）</p>
<pre><code>        吴月支国优婆塞支谦译
</code></pre>
<p>说欲为诸法本。即中阿含诸法本经。</p>
<p>佛说瞿昙弥记果经（六纸欠　南福北缘）</p>
<pre><code>        刘宋沙门释慧简译
</code></pre>
<p>即中阿含瞿昙弥经</p>
<p>佛说瞻婆比丘经（二纸半余 南福北善）</p>
<p>~p 1324-1325</p>
<pre><code>        西晋沙门释法炬译
</code></pre>
<p>即中阿含大品瞻波经</p>
<p>佛说伏淫经（二纸余　南福北缘）</p>
<pre><code>        西晋沙门释法炬译
</code></pre>
<p>即中阿含大品行欲经。为阿那邠只居士。分别求财。及受用胜劣不同。（非法求财。荡然无礼之谓淫。）</p>
<p>佛说魔娆乱经（七纸欠　南福北缘）</p>
<pre><code>        失译人名附后汉录
</code></pre>
<p>佛说弊魔试目连经（五纸欠　南福北缘）</p>
<pre><code>        吴月支国优婆塞支谦译
</code></pre>
<p>二经皆即中阿含降魔经</p>
<p>佛说赖吒和罗经（九纸余　南福北善）</p>
<pre><code>        吴月支国优婆塞支谦译
</code></pre>
<p>即中阿含赖吒和罗经</p>
<p>△佛说护国经（半卷　南温北薄）</p>
<pre><code>        宋中印土沙门法贤译
</code></pre>
<p>佛从俱卢城。至睹卢聚落。护国长者子。愿乐出家。父母不许。绝食苦求。既出家已。十夏依佛。乃还本处。住树下。为俱卢大王说法。令归依三宝。亦即赖吒和罗经。</p>
<p>~p 1326-1327</p>
<p>○佛说帝释所问经（十一余纸　南温北深）</p>
<pre><code>        宋中印土沙门释法贤译
</code></pre>
<p>即中阿含释问经</p>
<p>佛说善生子经（六纸半　南福北善）</p>
<pre><code>        西晋沙门支法度译
</code></pre>
<p>即中阿含长阿含善生经</p>
<p>佛说数经（四纸余 南福北善）</p>
<pre><code>        西晋沙门释法炬译
</code></pre>
<p>即中阿含算数目连经</p>
<p>佛说梵志頞波罗延问种尊经（六纸　南福北善）</p>
<pre><code>        东晋西域沙门竺昙无兰译
</code></pre>
<p>即中阿含阿摄和经</p>
<p>佛说须达经（三纸欠　南缘北善）</p>
<pre><code>        萧齐中天竺沙门求那毗地译
</code></pre>
<p>即中阿含须达多经</p>
<p>△佛说长者施报经（六纸余　南临北尽）</p>
<pre><code>        宋中印土沙门法天译
</code></pre>
<p>佛为给孤独说过去长者明弥罗摩行大施会。因展转较量功德。不如归戒慈心。亦即须达多经。</p>
<p>~p 1328-1329</p>
<p>○三归五戒慈心厌离功德经（一纸欠　南缘北善）</p>
<pre><code>        附东晋录
</code></pre>
<p>亦即须达多经少分</p>
<p>佛为黄竹园老婆罗门说学经（三纸余　南缘北善）</p>
<pre><code>        失译人名今附宋录
</code></pre>
<p>即中阿含黄芦园经</p>
<p>佛说梵摩喻经（八纸欠　南缘北善）</p>
<pre><code>        吴月支国优婆塞支谦译
</code></pre>
<p>即中阿含梵摩经</p>
<p>佛说尊上经（三纸欠　南缘北善）</p>
<pre><code>        西晋月支国沙门竺法护译
</code></pre>
<p>即中阿含释中禅室尊经</p>
<p>佛说兜调经（三纸余　南缘北善）</p>
<pre><code>        失译人名附西晋录
</code></pre>
<p>佛说鹦鹉经（八纸欠　南缘北善）</p>
<pre><code>        刘宋中天竺沙门求那跋陀罗译
</code></pre>
<p>⊙分别善恶报应经（上下合卷　南力北竭）</p>
<pre><code>        宋中印土沙门天息灾译
</code></pre>
<p>三经皆即中阿含鹦鹉经</p>
<p>佛说意经（二纸余　南缘北善）</p>
<p>~p 1330-1331</p>
<pre><code>        西晋月支国沙门竺法护译
</code></pre>
<p>即中阿含心经</p>
<p>佛说应法经（三纸余　南缘北善）</p>
<pre><code>        西晋月支国沙门竺法护译
</code></pre>
<p>即中阿含受法经下</p>
<p>⊙佛说分别布施经（三纸欠　南凊北薄）</p>
<pre><code>        宋北印土沙门施护译　　即中阿含瞿昙弥经
</code></pre>
<p>佛说息诤因缘经（半卷　南斯北夙）</p>
<pre><code>        宋北印土沙门施护译
</code></pre>
<p>即中阿含周那经</p>
<p>佛说泥犁经（十一纸欠　南福北缘）</p>
<pre><code>        东晋西域沙门竺昙无兰译
</code></pre>
<p>说恶人堕泥犁之苦。亦说五天使者问辞。即中阿含痴慧地经。</p>
<p>◎佛说斋经（四纸　南福北缘）</p>
<pre><code>        吴月支国优婆塞支谦译
</code></pre>
<p>即中阿含持斋经</p>
<p>佛说优婆夷堕舍迦经（三纸欠　南福北缘）</p>
<pre><code>        附宋录
</code></pre>
<p>~p 1332-1333－1334</p>
<p>亦即上经。而五念法稍异。</p>
<p>八关斋经（一纸余）敬</p>
<pre><code>        刘宋居士沮渠京声译
</code></pre>
<p>说前五戒皆尽寿。第六斋去。乃一日一夜。与前经大同小异。但无五念法门。</p>
<p>佛说八种长养功德经（一纸　南馨北凊）</p>
<pre><code>        宋中印土沙门法护译
</code></pre>
<p>略明发心受斋戒法。疑附斋法中行。</p>
<p>佛说鞞摩肃经（四纸半）缘</p>
<pre><code>        刘宋中天竺沙门求那跋陀罗译
</code></pre>
<p>即中阿含鞞摩那修经</p>
<p>佛说婆罗门子命终爱念不离经（三纸余）缘</p>
<pre><code>        后汉安息国沙门安世高译
</code></pre>
<p>即中阿含爱生经</p>
<p>佛说十支居士八城人经（二纸余）缘</p>
<p>即中阿含八城经</p>
<p>佛说邪见经（一纸）缘</p>
<pre><code>        失译人名今附宋录
</code></pre>
<p>即中阿含见经</p>
<p>佛说箭喻经（三纸余）缘</p>
<pre><code>        附东晋录失译人名
</code></pre>
<p>即中阿含箭喻经</p>
<p>阅藏知津卷第二十八</p>
<p>~p 1335</p>
<p>阅藏知津卷第二十九</p>
<pre><code>        北天目沙门释智旭　汇辑
</code></pre>
<p>【小乘经藏之四】</p>
<p>佛说长阿含经（二十二卷  前有僧肇序  南克念北习听）</p>
<p>　　　姚秦罽宾国沙门佛陀耶舍共竺佛念译</p>
<p>○第一分初大本缘经第一。说七佛事。　游行经第二。因阿阇世王问伐邻国事。广为比丘说七法六法。乃至历叙入涅槃分舍利事。　典尊经第三。般遮翌子。述梵童为忉利天说过去大典尊臣事。以之问佛。佛为说究竟梵行法。　阇尼沙经第四。此云</p>
<p>~p 1336-1337</p>
<p>胜结使。乃摩竭国王。命终生四王天。为毗沙门作子。述梵童为诸天所说法。佛即以之酬阿难请。</p>
<p>○第二分四姓经第一。为二出家婆罗门说。四姓平等。作恶堕落。作善超升。见谛证道。　转轮圣王修行经第二。诫勅比丘当自炽然。当自归依。谓修四念处观。并说古先圣王治世。末后出家。至第七王。不如法治。渐生恶法。致成减劫。刀兵劫后。渐次修善。倍倍寿增。至八万岁时。慈氏出世。是故比丘当修善法。则寿命延长。谓四神足。颜色增益。谓具戒品。安隐快乐。谓成四禅。财宝礼饶。谓行四等。威力具足。谓见四谛。力能降魔。　弊宿经第三。童女迦叶。为弊宿婆罗门种种说法。破其断见。皈依设会。死得生天。　散陀那经第四。此居士往梵志尼俱陀处。梵志毁佛。佛至其处。为说苦行净不净法。折伏梵志。　众集经第五。佛勅舍利弗说法。因说种种增一之法。　十上经第六。佛勅舍利弗说法。因说十上法。谓多成法。修法。觉法。灭法。退法。增法。难解法。生法。知法。证法。各各增一至十。共五百五十法。　增一经第七。佛为比丘说多成法。修法。觉法。灭法。证法。皆增一至十。　三聚经第八。佛为比丘说三法聚。谓趋恶趣。趋善趣。趋涅槃法。各增一至</p>
<p>~p 1338-1339</p>
<p>十。　大缘方便经第九。为阿难广说十二因缘甚深义。　释提桓因问经第十。为帝释说因调有想。因想有欲。有爱憎。有贪嫉。乃至共相伤害。</p>
<p>　阿[少／兔]夷经第十一。为房伽婆梵志说善宿比丘事。及说破世见事。</p>
<p>　善生经第十二。为善生长者子。说离四恶行。礼敬六方法。　清净经第十三。因周那沙弥。述外道徒众斗诤事。佛为说无诤正法。　自欢喜经第十四。舍利弗向佛师子吼。称说如来难及之法。　大会经第十五。诸天集会。佛为结咒。</p>
<p>第三分阿摩昼经第一。沸伽罗娑罗。遣其弟子阿摩昼。观佛相好。阿摩昼轻慢释种。佛出其种姓之因。并为说妙法。如大小持戒犍度所明。次令得见相好。还白厥师。师来见佛。睹相设供。为阿摩昼悔过。除白癞病。自复悟道。生不还天。　梵动经第二。佛诫比丘。于毁三宝者。不得怀忿。于称赞者。亦勿欢喜。凡夫寡闻。直赞小缘威仪戒行。唯贤圣弟子。能以甚微妙大法光明赞佛。谓佛善知六十二见本末因缘。知已不著。而得解脱。　种德经第三。种德婆罗门见佛。佛问以婆罗门法。于五法中。以次拣去生。诵。端正。惟持戒。智慧。缺一不可。佛赞印之。并为说</p>
<p>~p 1340-1341</p>
<p>比丘戒慧。彼即受三归五戒。　究罗檀头经第四。佛为此婆罗门说大祀法。及说归戒。慈心。出家。功德。此婆罗门即放牛羊等物。受归戒。供佛证果。生不还天。　坚固经第五。坚固长者子。三请佛勅弟子现神足。佛言。我但教弟子于空闲处。静默思道。覆德。露过。以现神足。能起谤故。叾倮形梵志经第六。为此梵志说苦行亦有善恶二趣。不皆诃责。但非出要。惟如来大师子吼。能令人出家成道。此梵志即出家证果。　三明经第七。为二梵志弟子。破三明所说梵道虚妄。及为正说梵道。　沙门果经第八。为阿阇世说沙门现在得果。并受其忏。　布吒婆楼经第九。破梵志相违论。为说有因缘想生。有因缘想灭。　露遮经第十。此婆罗门见佛。请佛。寻起恶见。谓不应为人说法。佛受供时破之。</p>
<p>第四分世记经第十一。阎浮提洲品第一。郁单越品第二。转轮圣王品第三。地狱品第四。龙鸟品第五。阿须伦品第六。四天王品第七。忉利天品第八。三灾品第九。战斗品第十。三中劫品第十一。世本缘品第十二。</p>
<p>~p 1342-1343</p>
<p>△佛说七佛经（一卷　南深北命）</p>
<pre><code>        宋中印土沙门法天译
</code></pre>
<p>佛在祇园。为比丘说七佛氏族名字。及大弟子等。又广说毗婆尸佛降生瑞应。长阿含初大本缘经前分同本。</p>
<p>△毗婆尸佛经（上下合卷　南临北尽）</p>
<pre><code>        宋中印土沙门法天译
</code></pre>
<p>佛为苾蒭说过去毗婆尸佛。游观四门。出家转法轮事。长阿含初大本缘经后分同本。</p>
<p>佛般泥洹经（二卷　南祸北福）</p>
<pre><code>        西晋河内沙门白法祖译
</code></pre>
<p>因阿阇世王遣雨舍大臣。问伐越只国事。佛为说七不衰法。大臣去后。为比丘说七七之法。次说四痛八戒之法。乃至受奈女供。展转游行。至双树间入灭。焚身起塔。结集经典。</p>
<p>大般涅槃经（三卷　南祸北驹）</p>
<pre><code>        东晋平阳沙门释法显译
</code></pre>
<p>佛三语阿难。设得四神足者。欲住寿一劫。皆得随意。阿难不解劝请。魔来请佛涅槃。佛遂许之。周历诸处。诏告四众。于双树间。入灭荼毗。二经皆长阿含游行经同本。</p>
<p>~p 1344-1345</p>
<p>佛说方等泥洹经（二卷　南祸北驹）</p>
<pre><code>        附东晋录
</code></pre>
<p>与前经大同小异</p>
<p>佛说大坚固婆罗门缘起经（上下同卷　南渊北斯）</p>
<pre><code>        宋北印土沙门施护译
</code></pre>
<p>长阿含典尊经同本</p>
<p>佛说人仙经（六纸半余　南兴北临）</p>
<pre><code>        宋中印土沙门法贤译
</code></pre>
<p>频婆娑罗王命终。作毗沙门天王太子。名曰人仙。来述忉利天梵王说法事。长阿含阇尼沙经同本。</p>
<p>佛说白衣金幢二婆罗门缘起经（上中下合卷　南馨北夙）</p>
<pre><code>        宋北印土沙门施护译
</code></pre>
<p>二婆罗门近佛。而恒见佛问法。佛为说世界四姓起因。即出家证果。长阿含初四姓经同本。</p>
<p>佛说尼拘陀梵志经（上下合卷　南馨北夙）</p>
<pre><code>        宋北印土沙门施护译
</code></pre>
<p>和合长者至拘尼陀梵志所。彼方止其世论。长者问之。反言瞿昙慧何能转。佛往问之。彼则默不能答。长阿含散陀那经同本。</p>
<p>~p 1346-1347</p>
<p>△佛说大集法门经（二卷　南斯北薄）</p>
<pre><code>        宋北印土沙门施护译
</code></pre>
<p>佛游末利城。有末利优婆塞。新造一舍。请佛及僧安止。佛示安卧。舍利子说增一至十法。长阿含众集经同本。</p>
<p>长阿含十报法经（二卷今作一卷　南听北因）</p>
<pre><code>        后汉安息国沙门安世高译
</code></pre>
<p>即十上经。五百五十法。</p>
<p>佛说人本欲生经（一卷　南祸北福）</p>
<p>长阿含大缘方便经同本</p>
<p>佛说尸迦罗越六方礼经（五纸　南祸北福）</p>
<pre><code>        后汉安息国沙门安世高译
</code></pre>
<p>长阿含善生经同本</p>
<p>△佛说信佛功德经（八纸　南兴北深）</p>
<pre><code>        宋中印土沙门法贤译
</code></pre>
<p>佛在庵罗园中。舍利弗叹佛种种最胜功德。长阿含自欢喜经同本。</p>
<p>△佛说大三摩惹经（四纸半　南临北尽）</p>
<p>~p 1348-1349</p>
<pre><code>        宋中印土沙门法天译
</code></pre>
<p>佛在迦毗罗林。四梵王各以颂赞。大众云集。有大黑神祖蹲那作恶。佛说声闻法调伏之。长阿含大会经同本。</p>
<p>◎佛说梵志阿颰经（一卷　南祸北善）</p>
<pre><code>        吴月支国优婆塞支谦译
</code></pre>
<p>长阿含阿摩昼经同本</p>
<p>佛说梵网六十二见经（一卷　南祸北福）</p>
<pre><code>        吴月支国优婆塞支谦译
</code></pre>
<p>长阿含梵动经同本</p>
<p>佛说寂志果经（一卷　南祸北善）</p>
<pre><code>        东晋西域沙门竺昙无兰译
</code></pre>
<p>长阿含沙门果经同本</p>
<p>佛说楼炭经（六卷　南积北福）</p>
<pre><code>        西晋沙门释法炬共法立译
</code></pre>
<p>即长阿含世记经。品稍不同。文亦简拙。</p>
<p>○起世经（十卷　南因北积）</p>
<pre><code>        隋北天竺沙门阇那崛多译
</code></pre>
<p>亦即世记经。而品次稍异。文义俱畅。</p>
<p>△起世因本经（十卷）恶</p>
<p>~p 1350-1351</p>
<pre><code>        隋北天竺沙门达摩笈多等译
</code></pre>
<p>与上经同</p>
<p>杂阿含经（五十卷）谷传声虚堂</p>
<pre><code>        宋天竺三藏求那跋陀罗译
</code></pre>
<p>第一品不出名。然多就五阴。广破爱见。诵六入处品第二。皆就内六入。外六尘。及六识。六触。六受。六想。六思。六爱等。广明无常苦空。破于爱见。杂因诵品第三。弟子所说诵品第四。第五诵道品第一（品名多缺略）</p>
<p>大约有小半与中阿含增一阿含相同。而文顺畅。</p>
<p>△别译杂阿含经（二十卷今作十六卷　南习听北祸因）</p>
<pre><code>        附秦录
</code></pre>
<p>。杂阿含经（一卷　南听北因）</p>
<pre><code>        附吴魏二录
</code></pre>
<p>右二经。皆于大部中撮要。译出别行。</p>
<p>佛说七处三观经（上下同卷　南缘北庆）</p>
<pre><code>        后汉安息国沙门安世高译
</code></pre>
<p>出杂阿含第二卷。及三十四卷</p>
<p>五蕴皆空经（半纸余　南缘北善）</p>
<p>~p 1352-1353</p>
<pre><code>        唐大荐福寺沙门义净译
</code></pre>
<p>初为五比丘说苦空无常义。亦出杂阿含第二卷。</p>
<p>○佛说圣法印经（一纸余　南缘北庆）</p>
<pre><code>        西晋月支国沙门竺法护译
</code></pre>
<p>说空无欲无我无常清净之业。出杂阿含第三卷。</p>
<p>△佛说法印经（一纸余　南凊北薄）</p>
<pre><code>        宋北印土沙门施护译
</code></pre>
<p>说三解脱门为圣法印。出杂阿含第三卷。</p>
<p>△五阴譬喻经（二纸欠　南善北庆）</p>
<pre><code>        后汉安息国沙门安世高译
</code></pre>
<p>沫。泡。焰。蕉。幻。五喻也。出杂阿含第十卷。</p>
<p>佛说水沫所漂经（二纸欠　南善北庆）</p>
<pre><code>        东晋西域沙门竺昙无兰译
</code></pre>
<p>与上经同</p>
<p>佛说不自守意经（一纸欠　南善北庆）</p>
<pre><code>        吴月支国优婆塞支谦译
</code></pre>
<p>说自守不自守法。出杂阿含第十一卷。</p>
<p>△佛说满愿子经（二纸欠 南善北庆）</p>
<p>~p 1354-1355</p>
<pre><code>        附东晋录
</code></pre>
<p>请略说法。而往化恶国。出杂阿含第十三卷。</p>
<p>转法轮经（一纸半　南善北庆）</p>
<pre><code>        后汉安息国沙门安世高译
</code></pre>
<p>于鹿野树下。手抚飞轮。三转四谛行法。</p>
<p>佛说三转法轮经（二纸半 南善北庆）</p>
<pre><code>        唐大荐福寺沙门释义净译
</code></pre>
<p>即最初为五比丘说法。二经出杂阿含第十五卷</p>
<p>佛说八正道经（一纸半　南善北庆）</p>
<pre><code>        后汉安息国沙门安世高译
</code></pre>
<p>出杂阿含第二十八卷</p>
<p>难提释经（三纸半　南善北庆）</p>
<pre><code>        西晋沙门释法炬译
</code></pre>
<p>为此释说五法六念。出杂阿含第三十卷。</p>
<p>佛说马有三相经（一纸欠　南善北庆）</p>
<pre><code>        后汉西域沙门支曜译
</code></pre>
<p>说官马三善相</p>
<p>佛说马有八态譬人经（一纸　南善北庆）</p>
<pre><code>        后汉西域沙门支曜译
</code></pre>
<p>~p 1356-1357</p>
<p>说恶马八态。喻恶比丘。二经出杂阿含第三十三卷。</p>
<p>佛说戒德香经 （一纸余 南福北缘）</p>
<pre><code>        东晋西域沙门竺昙无兰译
</code></pre>
<p>说戒香顺逆普闻。胜世间诸香。出杂阿含三十八卷。</p>
<p>○佛说戒香经（一纸　南兴北深）</p>
<pre><code>        宋中印土沙门法贤译
</code></pre>
<p>与上经同</p>
<p>佛说相应相可经（一纸欠　南善北庆）</p>
<pre><code>        西晋沙门释法炬译
</code></pre>
<p>说善恶人各以类相聚。出单卷杂阿含中。</p>
<p>本事经（七卷　南与北孝）</p>
<pre><code>        唐大慈恩寺沙门释玄奘译



一法品第一。无明盖。贪爱结。一劫身骨。心意染污。堕恶趣。心意清净。升善趣。皆由自业。意为前导（恶善）。破僧。僧和。一结断时余亦断。所谓我慢。不放逸。舍贪。舍欲。舍嗔。舍恚。舍痴。舍覆。舍恼。舍忿。舍恨。舍嫉。舍悭。舍嗜。舍慢。舍害。念佛。念法。念众。念戒。念施。念天。念休息。念安般。
</code></pre>
<p>~p 1358-1359</p>
<p>念身。念死。知贪。知嗔。知痴。知覆。知恼。知忿。知恨。知嫉。知悭。知耽。知慢。知害。知一切。修慈。外强缘。无如善知识。内强缘。无如正作意。惠施果报。犯戒报。持戒报。妄语。无惭愧。有惭愧。最胜有情八。邪见过。正见益。心速疾回转。</p>
<pre><code> 二法品第二。根门不守护。饮食不知量。守护根门。饮食知量。惟作罪。不修福。惟修福。不作罪。乐苦二速行。二迟行。恶戒。恶见。善戒。善见。作。不作各二。法智。类智。世间智。出世智。不真出家。真出家（三番）。于恶应了知应厌背。不净断贪。慈悲断嗔。有余涅槃。无余涅槃。有见。无有见。二缠。随证有余。或不还果（二番）。有惭。有愧。静虑。听法。圣寻求。非圣寻求。惭。愧。不害寻思。永断寻思。力。法。二轮。奢摩他。毗鉢舍那。慧。及解脱。无明。慧明。为恶善上首。断无明爱。转于法轮。剃发。乞求。二苦。二有情堕地狱。一破戒。二谤他。父母恩难报。业智无欺诳。父母应供养。财施。法施。财祠祀。法祠祀。法言。宴默。言说。宴默。各有善恶。思择力。修习力。业。寿。相随。短
</code></pre>
<p>~p 1360-1361</p>
<p>寿。长寿行。所缘行相。作意行相。生死相乖无间。不调伏死。调伏死。杂染法。清净法。有见。无有见。互为怨害。世间正见。出世正见。</p>
<p>三法品第三。劣胜解妙胜解有情。三世各相亲近。三因三缘。能感后有。无明。爱业。贪欲。耽著。受用。不见过患。三因缘。生多过患。三欲天。不出生死。三似驴鸣。增上三学（四番）。调善戒。法。慧。无学戒。定。慧。三种乐事。应持净戒。三种香。不如戒香。等子。胜子。劣子。应修三善根。四念处等。三寻思能令退失。一亲里。二利养。三妒胜。又一事业。二谈话。三睡眠。净信。施物。福田。三法和合现前。生无量福。三不坚。易三坚。身。命。财。三无漏根。三有情应亲近。一劣（三学）。二等。三胜。身。不净观。息。随念。行。无常。苦。无我。老。病。死。三怨贼。施。戒。修。三福业。佛。法。僧。最胜。三大师佛。二无学。三有学。三时诸天集会欢喜。一发心出家。二如法持戒。三依法证果。三事天胜于人。长寿。端严。快乐。然亦无常。</p>
<p>佛本行集经（六十卷　南父事君日严北父事君日严与）</p>
<p>~p 1362-1363</p>
<pre><code>        隋北天竺沙门阇那崛多译
</code></pre>
<p>发心供养品第一。受决定记品第二。贤劫王种品第三。托兜率品第四。俯降王宫品第五。树下诞生品第六。从园还城品第七。相师占看品第八。私陀问瑞品第九。姨母养育品第十。习学技艺品第十一。游戏观瞩品第十二。捔术争婚品第十三。常饰纳妃品第十四。空声劝厌品第十五。出逢老人品第十六。净饭王梦品第十七。见病人品第十八。路逢死尸品第十九。耶输陀罗梦品第二十。舍宫出家品第二十一。剃发染衣品第二十二。车匿等还品第二十三。观诸异道品第二十四。王使往还品第二十五。问阿罗逻品第二十六。答罗摩子品第二十七。劝受世利品第二十八。精进苦行品第二十九。向菩提树品第三十。魔怖菩萨品第三十一。菩萨降魔品第三十二。成无上道品第三十三。昔与魔竞品第三十四。二商奉食品第三十五。梵天劝请品第三十六。转妙法轮品第三十七。耶输陀因缘品第三十八（耶输陀。即耶舍。此</p>
<p>~p 1364-1365</p>
<p>云上伞）。耶输陀宿缘品第三十九。富楼那出家品第四十（即富楼那弥多罗尼子。此云满慈子。亦云满愿子）。那罗陀出家品第四十一（即迦旃延也）。娑毗耶出家品第四十二。教化兵将品第四十三。先明三归得戒。次化提婆大婆罗门夫妇证初果。迦叶三兄弟品第四十四。优波斯那品第四十五（即三迦叶波之甥。亦有二百五十人。同出家证果）。布施竹园品第四十六。大迦叶因缘品第四十七。跋陀罗夫妇因缘品第四十八（即紫金光比丘尼也）。舍利目连因缘品第四十九。五百比丘因缘品第五十。断不信人行品第五十一。说法仪式品第五十二。尸弃佛本生地品第五十三。优陀夷品第五十四。优波离品第五十五。罗睺罗因缘品第五十六。难陀出家因缘品第五十七。婆提唎迦等因缘品第五十八。摩尼娄陀品第五十九。阿难因缘品第六十。</p>
<p>摩诃僧祇师。名为大事。萨婆多师。名此经为大庄严。迦叶维师。名为佛往因缘。昙无德师。名为释迦牟尼佛本行。尼沙塞师。名为毗尼藏根本。</p>
<p>○佛说诸佛经（三纸　南履北临）</p>
<pre><code>        宋北印土沙门施护译
</code></pre>
<p>~p 1366-1367</p>
<p>佛本行集经初品同本</p>
<p>过去现在因果经（四卷　南庆北尺）</p>
<pre><code>        刘宋中天竺沙门求那跋陀罗译
</code></pre>
<p>说佛于过去普光佛所。得授记已。生生行菩萨道。乃至生兜率。示入胎。出胎。出家。降魔。成道。转法轮。度五比丘。三迦叶。舍利弗。目犍连。大迦叶等事。一一结示往因。中有与仙人论破冥谛非想事。</p>
<p>修行本起经（二卷　南善北尺）</p>
<pre><code>        后汉西域沙门竺大力共康孟详译 
</code></pre>
<p>过去现在因果经同本</p>
<p>太子瑞应本起经（二卷　南庆北尺）</p>
<pre><code>        吴月支国优婆塞支谦译
</code></pre>
<p>异出菩萨本起经（十一纸）维</p>
<pre><code>        西晋清信士聂道真译
</code></pre>
<p>二经并同上</p>
<p>中本起经（二卷　次名四部僧始起出长阿含　南积北缘）</p>
<pre><code>        后汉西域沙门昙果共康孟详译
</code></pre>
<p>转法轮品第一。现变品第二。化迦叶品第三。度萍沙王品第四。舍利弗大目连来学品第五。还本国品第六。须达品第七。本起该容斋品第八。瞿昙弥来作比丘尼</p>
<p>~p 1368-1369</p>
<p>品第九。无常品第十。自爱品第十一。大迦叶始来学品第十二。度奈女品第十三。尼犍问疑品第十四。佛食马麦品第十五（略叙如来行迹。文笔古雅）。</p>
<p>佛说初分说经（上下合卷　南馨北夙）</p>
<pre><code>        宋北印土沙门施护译
</code></pre>
<p>即是度三迦叶。及舍利弗。目连事。与他经大同小异。</p>
<p>佛说兴起行经（三卷北作二卷　一名严威宿缘经　南与北当）</p>
<pre><code>        后汉康居国沙门康孟详译
</code></pre>
<p>佛在阿耨达池。为舍利弗说夙缘十品。孙陀利。奢弥跋。头痛。骨节烦疼。背痛。木枪刺脚。地婆达兜掷石。婆罗门女旃沙谤。食马麦。苦行。</p>
<p>佛说众许摩诃帝经（十三卷南作九卷北作七卷　南深北命）</p>
<pre><code>        宋中印土沙门法贤译



佛在迦毗罗国。释众欲闻过去种族之事。佛勅目连说之。次叙摩耶及摩贺摩耶生缘。次叙降神因缘。阿私陀占相因缘。童子时学书学射等缘。耶输陀罗等三夫人缘。出家因缘。成道因缘。初受商主布萨婆梨迦食石鉢因缘。度五比丘因缘。度耶
</code></pre>
<p>~p 1370-1371</p>
<p>舍因缘。度彼四友因缘。度五十人因缘。度六十贤众作优婆塞因缘。度难那及长女作近事因缘。度三迦叶波因缘。受民弥娑啰王请因缘。给孤长者请佛因缘。舍利弗议论降伏外道因缘。立祇园名因缘。化迦罗城因缘。乌波梨出家为上座。众释礼足。并说其往昔因缘。</p>
<p>佛垂般涅槃略说教诫经（五纸余　亦名佛遗教经　南行北食）</p>
<pre><code>        姚秦天竺沙门鸠摩罗什译



嘱诸比丘。以戒为师。离诸恶法。对治诸苦。及诸烦恼。勤修出世大人功德。所谓无求。知足。远离。精进。不忘。禅定。智慧。及不戏论。盖是最后丁宁。不啻一字一血。宜深玩而力行之。
</code></pre>
<p>佛临涅槃记法住经（四纸欠　南贤北食）</p>
<pre><code>        唐大慈恩寺沙门释玄奘译
</code></pre>
<p>说从初百年。乃至第十百年事。</p>
<p>佛说当来变经（二纸　南贤北景）</p>
<pre><code>        西晋月支国沙门竺法护译
</code></pre>
<p>说当来坏法事。增一至五。并示修持要法。</p>
<p>佛说法灭尽经（二纸欠　南贤北景）</p>
<p>~p 1372-1373</p>
<pre><code>        僧祐附刘宋录
</code></pre>
<p>佛在拘夷那竭国。当般涅槃。默无所说。光明不现。阿难三问。佛为说末世众魔比丘不如法事。乃至袈裟变白。</p>
<p>般涅槃后灌腊经（一纸余　南贤北食）</p>
<pre><code>        西晋月支国沙门竺法护译
</code></pre>
<p>预问四月八日。七月十五日。浴佛陈供之法。佛诫不得口许而负其物。此物众僧应分。或施贫穷孤老。</p>
<p>佛灭度后棺敛葬送经（二纸半　南当北食）</p>
<pre><code>        附西晋录
</code></pre>
<p>阿难请问荼毗之法。佛言。应如转轮圣王。又悬记千年后鉢显神变事。</p>
<p>迦叶赴佛般涅槃经（二纸欠　南宜北既）</p>
<pre><code>        东晋西域沙门竺昙无兰译
</code></pre>
<p>迦叶趋赴涅槃。悲哀说偈。</p>
<p>佛入涅槃密迹金刚力士哀恋经（五纸余　南宜北既）</p>
<pre><code>        失译人名
</code></pre>
<p>力士哀恋。帝释慰止。</p>
<p>阅藏知津卷第二十九</p>
<p>~p 1375</p>
<p>阅藏知津卷第三十</p>
<pre><code>        北天目沙门释智旭 汇辑
</code></pre>
<p>【小乘经藏之五】</p>
<p>正法念处经（七十卷）非宝寸阴是竞资</p>
<pre><code>        元魏中天竺婆罗门瞿昙般若流支译



十善业道品第一。因外道说佛法与彼无别。新学比丘不能答。告舍利弗。舍利弗令问佛。佛为具说十不善果报差别。及说十善世出世果。　生死品第二。说比丘应观察生死过患。次第修十地行等。　地狱品第三。说十恶因。感得种种地狱苦报差别
</code></pre>
<p>~p 1376-1377</p>
<p>。善能亲察。乃至得十三地。　饿鬼品第四。说三十六种饿鬼因果差别。观察得十五地。　畜生品第五。说畜生品类差别最多。及说修罗与天斗战事。观察得十七地。　观天品第六。观察四王。及三十三天。得十八地。又观夜摩天有三十二处。随业受果。乐尽苦生。有夜摩天王。及鹅王。孔雀王。诸天鸟等说种种诃放逸法。　身念处品第七。说内身观。四大调与不调。户虫行业。诸风作用等。作外身观。四洲众生苦乐因果。生死不断。观已厌离。</p>
<p>◎妙法圣念处经（八卷今作四卷）忠</p>
<pre><code>        宋中印土沙门法天译



说十善法。及厌离行等。诃酒过失。及十恶等。赞叹护戒。及说天上诸偈。大意与正法念处经同。
</code></pre>
<p>佛说生经（五卷）璧</p>
<pre><code>        西晋月支国沙门竺法护译



一那赖经。说佛昔为仙人名那赖。此云无乐。说法令方迹王断爱。今复说法断比丘欲想。令证果。　二分卫比丘经。说此比丘昔为鳖时。亦曾系意猕猴。而不遂所愿。　三和难经。说和难释子辄度人。昔时亦曾受博掩子所欺。　四邪业自活经。亦说
</code></pre>
<p>~p 1378-1379</p>
<p>和难释子往事。　五是我所经。说悭鄙长者曾为鸟。名我所。　六野鸡经。说野猫巧诱野鸡因缘。猫即旃遮比丘。鸡即佛是。　七前世诤女经。说调达最初结怨之由。　八堕珠著海中经。说佛昔时抒海事。　九旃阇摩暴志谤佛经。说尼谤佛夙缘。　十鳖狝猴经。亦说暴志昔为鳖妇。调达为鳖。佛为猕猴。　十一五仙人经。说一仙人侍四仙人事。四仙人。即前后四佛。梵志。即调达。　十二舅甥经。亦佛及舍利弗调达往事。　十三闲居经。为梵志说出家闲居行。　十四舍利弗般涅槃经。说尊者虽入灭。五分法身不灭。人宜自求归依。处于法地。归命于法。不处他地。不归余人。　十五子命过经。为丧子堕忧者说法。令悟无常。　十六比丘各言志经。与中阿含牛角娑罗林经上同。　十七迦旃延说无常经。　十八和利长者问事经。佛问长者四大诸法。长者一一能答。　十九心总持经。说大乘法。而有咒。　二十护诸比丘咒经。　二十一吉祥咒经。　二十二总持经。大似华严经中略出少许。　二十三所欣释经。说所欣释今昔粗犷事。　二十四国王五人经。说舍利弗。阿那律。阿难。输轮。及佛往因。与今事同。　二十五蛊</p>
<p>~p 1380-1381</p>
<p>狐乌经。说调达与拘迦利。昔为狐乌。互相谬叹。今亦复然。　二十六比丘疾病经。即佛躬看病比丘事。　二十七审裸形子经。外道遣人觅佛短。反受佛化。得见道迹。因说夙事。　二十八腹使经。阿难劝匿王于饥世供佛及僧。佛说其往因。曾以腹使之语。利益众人。　二十九弟子命过经。有弟子命过生天。见佛得道。其师忆之。佛为安慰说法。并说昔时仙人爱小象缘。　三十水牛经。说昔时水牛王忍猕猴辱。而梵志杀此猕猴。今外道亦然。　三十一兔王经。说兔王舍身奉仙人事。仙人。即锭光佛。免王。即释迦也。　三十二无惧经。说昔人行道。死时无惧。得生内院。　三十三五百幼童经。童子行善遇水厄。生内院。　三十四毐草经。说大林毒草喻。警人勤去三毒。　三十五鳖喻经。喻三界无安。　三十六菩萨曾为鳖王经。说鳖王忍苦。不害商人事。　三十七毒喻经。说子息不肯行毒以为喻。喻人不宜行毒。宜去三毒。行六度等行。　三十八诲子经。说母善诲子事。叹后世人子。有从不从。　三十九负为牛者经。说佛救牛因缘。　四十光华梵志经。说维卫佛时梵志。即是今佛。众眷属。即今众会。　四</p>
<p>~p 1382-1383</p>
<p>十一变悔喻经。居士出家。后又变悔。树神现尼身以觉悟之。乃得证道。四十二马喻经。马能调良。则受快乐。佛调众生。亦复如是。　四十三比丘尼现变经。二尼现变。化度恶人。　四十四孤独经。说昔时孤独人能作福。有子反受其累。以喻迷心而生五阴六衰之患。　四十五梵志经。佛为梵志一家说法。令各得益。因说昔事亦尔。　四十六君臣经。说调达昔为大犹王。佛为密善财大臣。　四十七拘萨国乌王经。说四将昔为四乌事。　四十八蜜具经。授梵志施蜜者缘觉记。并说其往因。　四十九杂赞经。有比丘尼子出家。不顺道法。母诲不从。父勅不顺。后遇大苦。佛因说其曾为乌时。亦遭此苦。　五十草驴驰经。比丘妄授客比丘筹。后取衣鉢辱主乃去。佛说草驴驰梵志往因。　五十一孔雀经。说往时孔雀。令乌无光。今佛令外道失彩。　五十二仙人拨劫经。即往古仙人触女失通事。　五十三清信士阿夷扇持父子经。父不喜其子。子他出后。方思之。唤不肯归。佛因说昔时猕猴师事。　五十四夫妇经。夫不喜其妻。妻出家证果。后方唤之。佛因说其夙缘。　五十五譬喻经。一说昔时比丘化油供佛</p>
<p>~p 1384-1385</p>
<p>缘。比丘。即然灯佛。老母施油者。即释迦佛也。二说大鱼救荒结缘事。三说首达谤惟先堕狱事。首达。即释迦。惟先。即阿弥陀佛。四说梵志儒童争座成怨事。梵志。即调达。儒童。即释迦。梵志发恶愿已。大修功德。乃得世世与佛相值。五说驴随马。则与马相似。随驴。则仍似驴。诫人宜随善知识。六说盗天像金头。称南无佛。即得取去。人方知天不如佛。七说狗伏床下听经。得为比丘尼证果。八说贫人乞得天帝瓶。堕地破之。便无所堪。喻人初闻佛法。能行精进。所愿必得。后小懈怠。忘失经戒。譬如瓶破也。</p>
<p>杂有大乘法</p>
<p>佛说义足经（二卷）璧</p>
<pre><code>        吴月支国优婆塞支谦译



桀贪第一。优填王第二。须陀利第三。杀女谤佛事。摩竭梵第四。镜面王第五。盲人摸象喻。老少俱死第六。弥勒难第七。勇辞梵志第八。摩因提女第九。异学捔飞第十。猛观梵志第十一。法亲梵志第十二。兜勒梵志第十三。莲华色比丘尼第
</code></pre>
<p>~p 1386-1387</p>
<p>十四。佛从忉利天来事。子父共会第十五。佛与父王相见。令证果事。惟楼勒太子第十六。即琉璃王害释种事。</p>
<pre><code> 十六经各有义足偈。故总名义足经。而译文甚为难晓。
</code></pre>
<p>佛说大安般守意经（二卷　有康僧会序）敬</p>
<pre><code>        后汉安息国沙门安世高译
</code></pre>
<p>佛在越只国舍羁瘦国说。大似论体。（六行。四谛。十黠。法门。）</p>
<p>禅秘要法经（三卷　南尺北竭）</p>
<pre><code>        姚秦天竺沙门鸠摩罗什译



一为迦絺那。难陀。说系念观左脚大指法。次为大众说第一系念额上。第二观白骨。第三津腻惭愧观。第四肨胀脓血。及易想观。第五观薄皮。第六厚皮虫聚观。第七极赤淤泥浊水洗皮杂想。第八新死想。第九具身想。第十节节解观。第十一白骨流光观。第十二四大观。亦名八十八使境界。第十三结使根本观。第十四易观法。及地大观。又观外四大。亦名渐解学观空。第十五四大观。第十六四大观。第十七身念处观。第十八一门观。具见七佛等。第十九观佛三昧。亦名灌顶法。第二十数息观。为禅难提比丘说。第二十一暖法观。为槃直迦说。第二十二观顶法。第
</code></pre>
<p>~p 1388-1389</p>
<p>二十三观助顶法方便。第二十四火大观。第二十五火灭观。第二十六正观。得须陀洹道。第二十七真无我观。灭水大想。向斯陀含。第二十九水大观。得斯陀含。第三十风大观。成阿那含。次为阿只达说往昔因缘。教修慈心。及说贤圣空相应心境界。分别十一切入相。阿难请问经名。并示四法。及嘱修者。慎勿轻与人知。</p>
<p>治禅病秘要经（二卷　南善北庆）</p>
<pre><code>        北凉安阳侯沮渠京声译



治阿练若乱心病七十二种法（尊者舍利弗所问。出杂阿含阿练若杂事中）。治噎法。治行者贪淫患法。治利养疮法。治犯戒法。念七佛。念三十五佛。念诸菩萨。念大乘心。观于空法。想佛捉水灌顶。复想堕狱。称三宝名。蒙光救拔。然后八百日苦役。七日观白毫相。又教作毐蛇观。更作苦役。更观一佛。更修不净观成。又诵戒经八百徧。然后复净。治乐音乐法。治好歌呗偈赞法。治水大猛盛。因是得下法。治因火大头痛。眼痛。耳聋。法。治入地三昧。见不祥事。惊怖失心法。治风大法。初学坐者鬼魅所著。种种不安。不能得定。治之之法（尊者阿难所问）。
</code></pre>
<p>~p 1390-1391</p>
<p>此经虽云出阿含部。而多有大乘法要。</p>
<p>阴持入经（二卷　南孝北竭）</p>
<pre><code>        后汉安息国沙门安世高译
</code></pre>
<p>说五阴六入等法相。及说三十七品等。</p>
<p>五百弟子自说本起经（一卷）孝</p>
<pre><code>        西晋月支国沙门竺法护译
</code></pre>
<p>前二十九品。诸弟子各说本因。第三十品。佛说九恼本因。（似未完）</p>
<p>佛说光明童子因缘经（四卷今作二卷　南斯北夙）</p>
<pre><code>        宋北印土沙门施护译
</code></pre>
<p>王舍城善贤长者妻怀妊。长者问佛。佛记其生男。受天福。出家证果。长者误信外道语。以毒药摩妻腹。妻死。焚之。佛与大众往视。子从火中坐莲华生。佛命频婆娑罗王。取以为子。后仍归长者家。能辨白［曡＊毛］新旧。受天福乐。畏阿阇世。遂求出家证果。佛为比丘说其夙因。</p>
<p>摩登伽经（二卷 南善北庆）</p>
<pre><code>        吴天竺沙门竺律炎共支谦译



度性女品第一。说一咒护阿难。又说六句神咒。　明往缘品第二。帝胜伽欲聘莲
</code></pre>
<p>~p 1392-1393</p>
<p>华实女为息。　示真实品第三。破五祠邪。示真菩提法。　众相问品第四。帝胜伽说三章二十一句咒。三章八句咒。　说星图品第五。说二十八宿事。　观灾祥品第六之一。说人生所逢星纪善恶之相。六之二。说月在众星所应为事。及地动等吉凶。　明时分别品第七。说四时昼夜长短等法。及出古今夙习因缘。</p>
<p>舍头谏经（一卷　南善北庆）</p>
<pre><code>        西晋月支国沙门竺法护译
</code></pre>
<p>此云虎直。阿难昔名也。即摩登伽经异出。</p>
<p>摩邓女经（二纸余）庆</p>
<pre><code>        后汉安息国沙门安世高译
</code></pre>
<p>为此女说眼鼻口耳声步不净而证果</p>
<p>摩邓女解形中六事经（二纸余）庆</p>
<pre><code>        附东晋录
</code></pre>
<p>同上。二经皆摩登伽经第一品异出</p>
<p>佛说柰女耆域因缘经（一卷　南庆北尺）</p>
<pre><code>        后汉安息国沙门安世高译
</code></pre>
<p>说柰女生奈树上。后与萍沙王生耆域。为世名医。治种种奇病。并出往因。</p>
<p>~p 1394-1395</p>
<p>佛说奈女耆婆经（一卷　南庆北尺）</p>
<pre><code>        后汉安息国沙门安世高译
</code></pre>
<p>与上经同。而文稍略</p>
<p>佛说福力太子因缘经（上中下合卷 南馨北夙）</p>
<pre><code>        宋北印土沙门施护译
</code></pre>
<p>阿难。闻二百亿。阿尼楼陀。舍利子。各言色相。精进。工巧。智慧。行业。多获义利。以问世尊。佛言。智慧为最胜。而修福因。又为极胜。即说往时眼力王四子。及最后一子事。</p>
<p>佛说业报差别经（一卷　南与北当）</p>
<pre><code>        隋洋川郡守瞿昙法智译
</code></pre>
<p>　　佛在舍卫国祇园。为力提耶子。首迦长者。说一切众生系属于业。依止于业。随自业转。因广明一切业。各有十种。最为详明。</p>
<p>佛说轮转五道罪福报应经（四纸欠　南孝北当）</p>
<pre><code>        刘宋中天竺沙门求那跋陀罗译
</code></pre>
<p>佛在迦维罗大树下。说罪福报应。慈悲忏法中广引之。</p>
<p>佛说十八泥犁经（五纸欠）敬</p>
<pre><code>        后汉安息国沙门安世高译
</code></pre>
<p>~p 1396-1397</p>
<p>说十八地狱受苦。及寿命长远。</p>
<p>杂藏经（八纸余　南善北璧）</p>
<pre><code>        东晋平阳沙门释法显译



前半皆鬼问。目连答。后半更有多种因果。又有现在国王出家等种种缘。又一华献佛。罗汉及弥勒。亦不知其果报边际。俟成佛乃知之。
</code></pre>
<p>鬼问目连经（三纸欠　南善北璧）</p>
<pre><code>        后汉安息国沙门安世高译
</code></pre>
<p>出杂藏经</p>
<p>△饿鬼报应经（六纸欠　南善北璧）</p>
<pre><code>        失译人名附东晋录
</code></pre>
<p>与上经同。而多几则。</p>
<p>佛说十二品生死经（半纸余　南孝北当）</p>
<pre><code>        刘宋中天竺沙门求那跋陀罗译
</code></pre>
<p>从圣至凡。生死有十二品不同。以劝诫人。</p>
<p>佛说净意优婆塞所问经（四纸半　南斯北夙）</p>
<pre><code>        宋北印土沙门施护译
</code></pre>
<p>佛在祇园。净意来问长寿短寿。乃至愚痴。智慧八种因缘。佛具答之。</p>
<p>无垢优婆夷问经（二纸余）当</p>
<p>~p 1398-1399</p>
<pre><code>        元魏中天竺婆罗门瞿昙般若流支译
</code></pre>
<p>答扫佛塔地。乃至褝四梵行。归戒。功德差别。并现舌相。以决其疑。</p>
<p>阿难问事佛吉凶经（五纸余　南善北庆）</p>
<pre><code>        后汉安息国沙门安世高译
</code></pre>
<p>　　佛答以持戒敬信。则得吉。毁犯轻慢。则得凶。复问答杀生。及恶意向师向善人二种恶报。复问答末世俗弟子理生之事。阿难重颂。请佛住世。</p>
<p>慢法经（一纸　南善北庆）</p>
<pre><code>        西晋沙门释法炬译
</code></pre>
<p>阿难分别经（四纸半　南善北庆）</p>
<pre><code>        乞伏秦沙门释圣坚译
</code></pre>
<p>皆阿难问事佛吉凶经同本</p>
<p>佛说分别善恶所起经（一卷）敬</p>
<pre><code>        后汉安息国沙门安世高译
</code></pre>
<p>明十善十恶所有果报。中明饮酒三十六失。后有偈。颂善恶二报。</p>
<p>佛说较量寿命经（八纸余　南力北则）</p>
<pre><code>        宋中印土沙门天息灾译
</code></pre>
<p>说娑婆一切寿命长短之数</p>
<p>~p 1400-1401</p>
<p>十二缘生祥瑞经（上下合卷　南尽北则）</p>
<pre><code>        宋北印土沙门施护译
</code></pre>
<p>以十二月一日。各从一有支算起。断种种吉凶事。后说十二生肖。</p>
<p>佛说处处经（一卷）敬</p>
<pre><code>        后汉安息国沙门安世高译
</code></pre>
<p>似律中杂杂因缘</p>
<p>天请问经（二纸余）当</p>
<pre><code>        唐大慈恩寺沙门释玄奘译
</code></pre>
<p>说福非火所烧。少欲最安乐等。共九问九答。皆切于开示众生者。</p>
<p>佛说分别缘生经（一纸余　南凊北薄）</p>
<pre><code>        宋中印土沙门法天译
</code></pre>
<p>　　佛初成道。思念世间苦乐诸法。无有能了知者。梵王便来证成。佛更为梵王说十二缘生之法。</p>
<p>嗟韈曩法天子受三归依获免恶道经（三纸余　南力北则）</p>
<pre><code>        宋中印土沙门法天译
</code></pre>
<p>天子应堕猪身。帝释教以三归。乃生兜率陀天。</p>
<p>佛说出家功德经（四纸余）当</p>
<pre><code>        失译人名附三秦录
</code></pre>
<p>~p 1402-1403</p>
<p>佛闻鞞罗羡那王子乐音。记彼七日命终。阿难劝令一日一夜出家。命终之后。七返生六欲天。当得辟支佛道。阿难因问放人出家之福。障人出家之罪。佛具答之。</p>
<p>佛说大迦叶本经（四纸余　南孝北当）</p>
<pre><code>        西晋月支国沙门竺法护译
</code></pre>
<p>佛为大迦叶说制心法</p>
<p>佛说龙王兄弟经（二纸欠　南尺北敬）</p>
<pre><code>        吴月支国优婆塞支谦译
</code></pre>
<p>即目连降伏二龙事</p>
<p>佛说罗云忍辱经（二纸半　南孝北当）</p>
<pre><code>        西晋沙门释法炬译
</code></pre>
<p>因罗云受打。佛乃广赞忍辱之道。</p>
<p>佛说梵摩难国王经（一纸余）当</p>
<pre><code>        失译人名附西晋录
</code></pre>
<p>王子均邻儒出家证果。为父说法。亦证初果。佛因勅众僧临饭时。说僧跋。僧跋者。众僧饭皆悉平等。</p>
<p>佛说普达王经（三纸欠）当</p>
<pre><code>        失译人名附西晋录
</code></pre>
<p>夫延国王礼沙门足。诸臣谏之。王命觅一切头卖之。惟人头不可卖。乃至丐者亦不肯受。因劝人生信心。遥请佛来国说法。佛并说其夙缘。</p>
<p>~p 1404-1405</p>
<p>佛说末罗王经（一纸余　南孝北当）</p>
<pre><code>        刘宋居士沮渠京声译
</code></pre>
<p>为移石人说四力。一精进力。二忍辱力。三布施力。四父母力。又生。老。病。死。为四力。</p>
<p>佛说摩达国王经（一纸　南孝北当）</p>
<pre><code>        刘宋居士沮渠京声译
</code></pre>
<p>罗汉比丘以宿业。为王养视官马。七日后现神通。化王归佛。证初果。</p>
<p>佛说旃陀越国王经（二纸半余　南孝北当）</p>
<pre><code>        刘宋居士沮渠京声译
</code></pre>
<p>王小夫人怀孕。大夫人以金赂婆罗门。谮杀埋之。儿于冢中得产。其母半身不朽。饮乳三年。至六岁时。佛度出家。证阿罗汉。乃以神通。化其父王令归三宝。佛因具说夙缘。无数人闻之得道。</p>
<p>萍沙王五愿经（六纸）璧</p>
<pre><code>        吴月支国优婆塞支谦译



先叙萍沙王五愿。后叙弗迦沙王出家。宿窑家。佛夜为说法。证三果。次日命终。
</code></pre>
<p>~p 1406-1407</p>
<p>佛说五王经（四纸余）当</p>
<pre><code>        失译人名附东晋录
</code></pre>
<p>五王共相友善。四王各说世乐。惟普安王说出世乐。因引四王见佛。佛为说世间八苦。遂同出家修道。</p>
<p>犍陀国王经（一纸余）敬</p>
<pre><code>        后汉安息国沙门安世高译
</code></pre>
<p>婆罗门谮杀毁树者。牛不害折角者。王乃从此信佛。佛因说其往因。</p>
<p>未生怨经（三纸欠）敬</p>
<pre><code>        吴月支国优婆塞支谦译
</code></pre>
<p>说瓶沙王受害事。与律中大同小异。</p>
<p>琉璃王经（六纸）璧</p>
<pre><code>        西晋月支国沙门竺法护译
</code></pre>
<p>说灭释种。堕地狱。始末。</p>
<p>阿阇世王问五逆经（四纸余　南尺北敬）</p>
<pre><code>        西晋沙门释法炬译
</code></pre>
<p>预记王当一堕狱。即出。二十劫不堕三恶道。最后成辟支佛。名无秽。</p>
<p>阅藏知津卷第三十</p>
<p>~p 1409</p>
<p>阅藏知津卷第三十一</p>
<pre><code>        北天目沙门释智旭　汇辑
</code></pre>
<p>【小乘经藏之六】</p>
<p>佛说解忧经（三纸欠　南深北命）</p>
<pre><code>        宋中印土沙门法天译
</code></pre>
<p>先有偈赞。偈述。次长行。乃佛在祇园。为诸比丘说一切无常。应求解脱。</p>
<p>佛说无上处经（半纸余）当</p>
<pre><code>        失译人名附东晋录
</code></pre>
<p>即指三宝。为三无上处。</p>
<p>~p 1410-1411</p>
<p>佛说无常经（三纸欠 南当北孝）</p>
<pre><code>        唐大荐福寺沙门释义净译
</code></pre>
<p>　　说老。病。死。三法不可爱。经前有偈赞。偈述。绝妙。经后有五言偈颂。七言咒愿颂。并临终方诀二纸。</p>
<p>佛说信解智力经（五纸　南兴北临）</p>
<pre><code>        宋中印土沙门释法贤译
</code></pre>
<p>说佛五力。十力。</p>
<p>佛说四无所畏经（二纸欠　南履北临）</p>
<pre><code>        宋北印土沙门施护译
</code></pre>
<p>佛在祇园。说四无畏。及八大众中无畏。</p>
<p>佛说四品法门经（四纸　南思北斯）</p>
<pre><code>        宋中印土沙门释法贤译
</code></pre>
<p>佛在祇园。阿难请问世间所有惊怖等事。愚人所有。智者即无。佛言。愚人不了界法。不了处法。不了缘起法。不了处非处法。智人善了此四品法。</p>
<p>佛说法乘义决定经（上中下合卷　南言北之）</p>
<pre><code>        宋西夏沙门金总持等译
</code></pre>
<p>　　佛在祇园。有一比丘名甚深勇猛。请问鹿野苑中所说法乘决定之义。佛为广说五蕴。五取。十二处。十八界。十二缘生。四圣谛。二十二根。五三摩地。四禅。</p>
<p>~p 1412-1413</p>
<p>四无色定。四无量心。四三摩地。四念处。四正断。四神足。五根。五力。七觉支。八圣道。十六心念。四果。十力。四无所畏。四无碍辩。十八不共法。三十二相。及行所感八十种好。</p>
<p>佛说决定义经（九纸半　南温北薄）</p>
<pre><code>        宋中印土沙门法贤译
</code></pre>
<p>　　佛在祇园。为诸苾蒭说五蕴。五取蕴。十八界。十二处。十二缘生。四圣谛。二十二根。如来十力。四无所畏。四禅定。四无色定。四无量行。四无碍智。四三摩地想。三十七品。</p>
<p>佛说广义法门经（八纸欠　出中阿含一品　南福北缘）</p>
<pre><code>        陈优禅尼国沙门真谛译
</code></pre>
<p>　　舍利弗为比丘说十二离难随顺道时。当为如理而说。听法之人。具十六相。心得清净。十法成熟般若。十相应法。十四违障不净想。六障无常苦想。十一障生光明想。三多恩德。十四于不净观多恩德。二十勤修障。十一于伏灭障多恩德。二十多恩德。二十二时处当观。七相能满。二十种行。未得道者。当为恐意。二十种行。速得依住。十一障碍法为难。十胜智。十三喜乐依止法。依四法行。令五法满。能灭八刺。得无学十法。</p>
<p>~p 1414-1415</p>
<p>佛说普法义经（七纸余）缘</p>
<pre><code>        后汉安息国沙门安世高译
</code></pre>
<p>与上经同。而文苦涩。</p>
<p>佛说海八德经（二纸余　南尺北璧）</p>
<pre><code>        姚秦天竺沙门鸠摩罗什译
</code></pre>
<p>因牵犯戒者出。为众说八法如大海。（阿含及律俱有之）</p>
<p>佛说法海经（二纸半　南尺北璧）</p>
<pre><code>        西晋沙门释法炬译
</code></pre>
<p>与上经同</p>
<p>佛说身毛喜竖经（三卷南作卷半北作一卷　南馨北夙）</p>
<pre><code>        宋译经院沙门惟净等译
</code></pre>
<p>　　善星舍离佛法。以多种缘谤佛法僧。舍利子闻之。白佛。佛为广说佛法。所谓九次第定。十力。四无畏等。及说树下证果之相。龙护尊者请名奉持。</p>
<p>黑氏梵志经（二纸半）敬</p>
<pre><code>        吴月支国优婆塞支谦译
</code></pre>
<p>阎罗王听梵志说法。悲其七日当死。死当堕落。梵志惧而见佛证果。</p>
<p>长爪梵志请问经（二纸余）当</p>
<p>~p 1416-1417</p>
<pre><code>        唐大荐福寺沙门释义净译
</code></pre>
<p>佛为梵志。说八支戒所获佛身果报。梵志遂受八支斋戒。</p>
<p>佛说妇人遇辜经（一纸余）孝</p>
<pre><code>        乞伏秦沙门释圣坚译
</code></pre>
<p>妇人亲戚一时亡绝。见佛得道。</p>
<p>须摩提长者经（七纸余　一名会诸佛前亦名如来所说示现众生）　敬</p>
<pre><code>        吴月支国优婆塞支谦译
</code></pre>
<p>长者子死痛苦。佛说一切法无常。以开喻之。</p>
<p>卢至长者因缘经（一卷）当</p>
<pre><code>        失译人名今附东晋录
</code></pre>
<p>长者生平最悭。节会日。饮醉自歌。帝释化作相似人以恼乱之。乃令见佛。证初果。</p>
<p>佛说耶只经（一纸半余　南孝北当）</p>
<pre><code>        刘宋居士沮渠京声译
</code></pre>
<p>　　迦奈国婆罗耶只。舍外道归佛。受五戒。不能持。向佛还戒。佛默不答。有五鬼神来竞害之。佛放光救令得苏。忏悔更受戒。即得初果。仍出家。证四果。</p>
<p>佛说贫穷老公经（二纸　南尺北敬）</p>
<pre><code>        刘宋沙门释慧简译
</code></pre>
<p>~p 1418-1419</p>
<p>　　年百二十。而甚贫穷。欲来见佛。释梵断之。佛令阿难唤来。说其夙因。出家证果。</p>
<p>佛为阿支罗迦叶说自他作苦经（一纸半）敬</p>
<pre><code>        后汉安息国沙门安世高译
</code></pre>
<p>为说苦非自作。他作。共作。无因作。见谛得道。牛触死。入灭。</p>
<p>佛说长者音悦经（三纸余　南尺北敬）</p>
<pre><code>        吴月支国优婆塞支谦译
</code></pre>
<p>　　长者得四吉祥。佛往叹之。令其植福。后得四不吉祥。尼犍往叹。乃得痛打。佛因说其夙缘。</p>
<p>佛说鬼子母经（三纸欠）当</p>
<pre><code>        失译人名附西晋录
</code></pre>
<p>　　鬼子母喜盗食人间儿子。佛令比丘取其多子藏之。化令见佛受法。立愿保护世间。</p>
<p>佛说孙多耶致经（二纸欠）当</p>
<pre><code>        吴月支国优婆塞支谦译
</code></pre>
<p>　　梵志自谓日三浴。啖果。饮水。行胜沙门。佛为说二十一恶行。不得受好衣食。及说洗心垢法。彼即出家得道。</p>
<p>佛说八师经（三纸余　南尺北敬）</p>
<p>~p 1420-1421</p>
<pre><code>        吴月支国优婆塞支谦译
</code></pre>
<p>　　梵志邪旬问佛何师。佛以八师答之。杀。盗。邪淫。妄语。饮酒。老。病。死。</p>
<p>佛说九横经（一纸）当</p>
<pre><code>        后汉安息国沙门安世高译
</code></pre>
<p>　　一不应饭为饭。乃至九可避不避。皆招横死。慧人当识当避。</p>
<p>佛说沙曷比丘功德经（二纸　南孝北当）</p>
<pre><code>        西晋沙门释法炬译
</code></pre>
<p>即莎伽陀比丘也。佛赞说其降龙功德。并非实醉。有似大乘发迹显本之意。</p>
<p>佛说得道梯隥锡杖经（五纸欠　附佛说持锡杖法　南尺北敬）</p>
<pre><code>        失译人名附东晋录
</code></pre>
<p>此与律制锡杖迥异。已于毗尼集要杖法中略辩之。</p>
<p>佛说呵雕阿那含经（一纸半）孝</p>
<pre><code>        东晋西域沙门竺昙无兰译
</code></pre>
<p>佛赞呵雕优婆塞有八事。而不欲人知。</p>
<p>佛说灯指因缘经（八纸欠）孝</p>
<pre><code>        姚秦天竺沙门鸠摩罗什译
</code></pre>
<p>~p 1422-1423</p>
<p>　说长者子灯指先富中贫。后又大富。皆由宿因。</p>
<p>佛说五无返复经（二纸　南孝北当）</p>
<pre><code>        刘宋居士沮渠京声译
</code></pre>
<p>罗阅只梵志游学舍卫国。见耕者子死。而父不哭。乃至举家不哭。问佛决疑。</p>
<p>佛说五无返复经（二纸　南孝北当）</p>
<p>（此经与竺本前后异同。义理俱好。故依竺本重出。竹堂讲主校订。）</p>
<p>长者子懊恼三处经（二纸余）敬</p>
<pre><code>        后汉安息国沙门安世高译
</code></pre>
<p>说长者子于天中。人中。龙中。一时令三处哭泣。</p>
<p>五母子经（一纸半　南善北庆）</p>
<pre><code>        吴月支国优婆塞支谦译
</code></pre>
<p>沙弥忆五世令母哭事。而笑。</p>
<p>沙弥罗经（一纸余）庆</p>
<pre><code>        失译人名。安公云。关中异经。
</code></pre>
<p>与上经同</p>
<p>佛说栴檀树经（二纸）当</p>
<pre><code>        失译人名附汉录
</code></pre>
<p>　　穷人依栴檀树神得活。后报王伐此树。身死树下。佛微笑放光。说其夙缘。</p>
<p>~p 1424-1425</p>
<p>佛说佛大僧大经（五纸半　南孝北当）</p>
<pre><code>        刘宋居士沮渠京声译
</code></pre>
<p>　　王舍国有富者。名为厉。求生二子。一名佛大。二名僧大。僧大出家。佛大贪其弟妇。弟妇不从。佛大遣贼往杀僧大。僧大临死。截四肢。得四果。弟妇哭死。得生天。佛大遂堕地狱。</p>
<p>阿鸠畱经（三纸）敬</p>
<pre><code>        后汉失译人名出僧祐录古典经
</code></pre>
<p>　　贾客阿鸠畱不信后世。于旷野树下得遇豪薜荔。乃深信因果。勤行布施。后得生天。然不如施迦叶者。</p>
<p>佛说頞多和多耆经（一纸余）当</p>
<pre><code>        失译人名附西晋录
</code></pre>
<p>　　栴檀调弗天启请于佛。佛为诸弟子说布施八事。及说愚人不知布施。有十因缘。</p>
<p>佛说越难经（一纸半　南尺北敬）</p>
<pre><code>        西晋清信士聂承远译
</code></pre>
<p>越难长者大富而悭。死作盲乞儿。乞食至其家。为子所打。佛因之说偈。</p>
<p>佛说摩诃迦叶度贫母经（四纸欠）孝</p>
<p>~p 1426-1427</p>
<pre><code>        刘宋中天竺沙门求那跋陀罗译
</code></pre>
<p>迦叶度最贫母生天。天帝释化作贫人以供迦叶。</p>
<p>佛说布施经（二纸　南临北则）</p>
<pre><code>        宋中印土沙门法贤译
</code></pre>
<p>佛在给孤独园。说三十七种布施感果不同并为国王说布施及十善法。</p>
<p>佛说五大施经（十行　南思北之）</p>
<pre><code>        宋北印土沙门施护等译
</code></pre>
<p>能持五戒。是为五种大施。</p>
<p>佛说四天王经（二纸欠）孝</p>
<pre><code>        刘宋枳园寺沙门释智严共宝云译
</code></pre>
<p>说六斋日。四王下巡人间善恶。而生喜戚。</p>
<p>佛说出家缘经（一纸余）敬</p>
<pre><code>        后汉安息国沙门安世高译
</code></pre>
<p>为难提优婆塞说犯五戒过。前四事各十恶。饮酒三十五恶。</p>
<p>孝子经（二纸欠）敬</p>
<pre><code>        失译人名
</code></pre>
<p>明供养。不若劝亲为善去恶。</p>
<p>佛说进学经（十七行　南尺北敬）</p>
<p>~p 1428-1429</p>
<pre><code>        刘宋居士沮渠京声译
</code></pre>
<p>　　一孝顺。二仁慈。三惠施。四舍俗。又圣默然。及圣说法。又财法二施。法施为最。</p>
<p>佛说贤者五福经（一纸欠）当</p>
<pre><code>        西晋河内沙门白法祖译
</code></pre>
<p>明说法得五种福。一长寿。二大富。三端正。四名闻。五聪智。并出其因。</p>
<p>佛说解夏经（二纸余　南温北深）</p>
<pre><code>        宋中印土沙门法贤译
</code></pre>
<p>　　佛向舍利弗等问三业可忍。舍利弗亦向佛求可忍。并为五百比丘求可忍。尊者嚩拟舍说伽陀赞。</p>
<p>佛说蚁喻经（二纸欠　南渊北斯）</p>
<pre><code>        宋北印土沙门施护译
</code></pre>
<p>　　佛放大光普照。告诸苾蒭。于一时中。有诸蚁聚。夜中出烟。昼日火然。婆罗门见。乃作是言。若有执持快利刀者。必能破散其聚。次复见龟。见诸虫等。皆作是言。乃至最后见一大龙。托一苾蒭问我。我为彼言。蚁聚。即是五蕴。烟。即寻伺。火。即身语二业。龟。即五障染法。虫等。即是忿。恚。悭。嫉。五欲。无明。疑。惑。我慢。龙者。即阿罗汉。婆罗门者。即是如来。快利者。即有智人。刀者。即是智慧。破散者。即发起精进胜行。</p>
<p>~p 1430-1431</p>
<p>佛说自爱经（四纸欠　南孝北当）</p>
<pre><code>        东晋西域沙门竺昙无兰译
</code></pre>
<p>　　佛受舍卫国王四街道请。说三种自爱之法。有两商人见之。一人心念赞佛。一人心念毁佛。毁者。随即轹死。赞者。寻得作国王。请佛至其国内供养。佛为说最重五罪。一不忠孝。二恶心向罗汉。三谤佛。四破僧。五毁盗三宝物。</p>
<p>佛说骂意经（十三纸余）敬</p>
<pre><code>        后汉安息国沙门安世高译
</code></pre>
<p>多似律中语。及杂说一切善恶法。</p>
<p>佛说坚意经（一纸余　南尺北当）</p>
<pre><code>        后汉安息国沙门安世高译
</code></pre>
<p>嘱比丘虽受人谤。当如水火。又嘱人一心听经。</p>
<p>佛说佛治身经（一纸欠　南宜北既）</p>
<pre><code>        失译人名今附西晋录
</code></pre>
<p>说当学工语。不离法行。</p>
<p>佛说佛医经（三纸余　南终北明）</p>
<pre><code>        吴天竺沙门竺律炎共支越译
</code></pre>
<p>~p 1432-1433</p>
<pre><code>说人身中四大得病因缘。及九横。四饭。食多五罪。财属五家。
</code></pre>
<p>佛说治意经（一纸欠　南宜北既）</p>
<pre><code>        失译人名今附西晋录
</code></pre>
<p>说安般守意。</p>
<p>佛说大鱼事经（一纸余）孝</p>
<pre><code>        东晋西域沙门竺昙无兰译
</code></pre>
<p>借大鱼勅小鱼。以喻大比丘嘱小比丘。若小比丘不守根门。如彼小鱼随线就死。</p>
<p>佛说法受尘经（半纸余）敬</p>
<pre><code>        后汉安息国沙门安世高译
</code></pre>
<p>诫诸男勿染女。女勿染男。</p>
<p>佛说阿含正行经（三纸欠）敬</p>
<pre><code>        后汉安息国沙门安世高译
</code></pre>
<p>说五阴为贼。五根相欺。及说十二因缘。诫持五戒。修四念处。得度五道。</p>
<p>佛说所欲致患经（四纸半　南尺北敬）</p>
<pre><code>        西晋月支国沙门竺法护译
</code></pre>
<p>佛为比丘代答外道之问</p>
<p>佛说八无暇有暇经（三纸余　南当北孝）</p>
<p>~p 1434-1435</p>
<pre><code>        唐大荐福寺沙门释义净译
</code></pre>
<p>　　有八无暇。一地狱。二饿鬼。三畜生。四长寿天。五边地。六聋哑。七邪见。八无佛世。惟一有暇。可修道业。诫人勿致后悔也。</p>
<p>佛说譬喻经（一纸）当</p>
<pre><code>        唐大荐福寺沙门释义净译
</code></pre>
<p>　　佛为胜光王说空井。树根。二鼠。四蛇。毒龙。蜜滴。蜂螫。火烧之喻。</p>
<p>四愿经（四纸欠）敬</p>
<pre><code>        吴月支国优婆塞支谦译
</code></pre>
<p>　　为纯陀说人间四愿。皆不可保。复说思。想。识。等法门。前后文不相蒙。颇似错简。</p>
<p>佛说四自侵经（四纸欠　南孝北当）</p>
<pre><code>        西晋月支国沙门竺法护译
</code></pre>
<p>　　先说夙夜不学。老不止淫。得财不施。不受佛言。为四自侵。次说一切警策之语。</p>
<p>佛说诸行有为经（一纸余　南力北忠）</p>
<pre><code>        宋中印土沙门法天译
</code></pre>
<p>佛在给孤独园说一切行迁流。乃至佛亦不免弃舍此身。</p>
<p>~p 1436-1437</p>
<p>佛说木槵经（一纸余）当</p>
<pre><code>        失译人名附东晋录
</code></pre>
<p>　　波琉璃国王。遣使求佛法要。佛示以木槵百八。称佛陀。达磨。僧伽名。并分别功德浅深。</p>
<p>佛说医喻经（一纸余　南馨北夙）</p>
<pre><code>        宋北印土沙门施护译
</code></pre>
<p>说医王有四种。法王亦尔。说四谛法。</p>
<p>佛说中心经（四纸余　与阿含正行经同本别译）孝</p>
<pre><code>        东晋西域沙门竺昙无兰译
</code></pre>
<p>先由目连神通。化彼移山梵志。令得信心。佛乃为说五贼五欺诸法。</p>
<p>佛说身观经（二纸欠　南当北孝）</p>
<pre><code>        西晋月支国沙门竺法护译
</code></pre>
<p>说身不净。无可爱乐。后附偈颂。七言七首。五言十首。皆妙绝。</p>
<p>佛说禅行三十七品经（二纸　南当北孝）</p>
<pre><code>        后汉安息国沙门安世高译
</code></pre>
<p>明少时修三十七品。亦非愚痴食人信施。何况能多。</p>
<p>禅行法想经（半纸余）敬</p>
<p>~p 1438-1439</p>
<pre><code>        后汉安息国沙门安世高译
</code></pre>
<p>一弹指间思惟死想等。不是愚痴食人信施。</p>
<p>佛说新岁经（四纸）当</p>
<pre><code>        东晋西域沙门竺昙无兰译



坐夏既毕。佛集众僧各相忏悔。诸天兴供偈叹。
</code></pre>
<p>佛说时非时经（二纸　南孝北当）</p>
<pre><code>        西晋外国沙门若罗严译
</code></pre>
<p>分别十二月。各有时与非时。</p>
<p>佛说护净经（二纸）当</p>
<pre><code>        失译人名附东晋录
</code></pre>
<p>　　因见大池中虫。乃说食不净食之报。并示护净之法。亦明斋法。得六十万世余粮。</p>
<p>似结集家结撮语</p>
<p>佛说因缘僧护经（一卷　南当北竭）</p>
<pre><code>        失译人名今附东晋录
</code></pre>
<p>　　龙变形受具戒。佛遣之归。五百商人入海。请僧护为说法师。逮至海中。龙王乞去授四龙子四阿含经。商人还时。僧护出海同还。路中相失。见地狱中五十六事。次至五百仙人处。寄宿一夜。度令证果。还来见佛。问佛因缘。佛一一答之。</p>
<p>~p 1440-1441</p>
<p>比丘避女恶名欲自杀经（一纸欠　南当北孝）</p>
<pre><code>        西晋沙门释法炬译
</code></pre>
<p>比丘因恶名。欲往林中自杀。正住天神说偈晓之。即得道。</p>
<p>阿难同学经（二纸余　南缘北善）</p>
<pre><code>        后汉安息国沙门安世高译
</code></pre>
<p>掘多比丘思返俗。阿难启佛开示之。证果入灭。</p>
<p>佛说月喻经（二纸欠　南馨北夙）</p>
<pre><code>        宋北印土沙门施护译
</code></pre>
<p>说比丘法。及赞迦叶。</p>
<p>佛说灌顶王喻经（一纸欠　南馨北夙）</p>
<pre><code>        宋北印土沙门施护译
</code></pre>
<p>　　说王有三时受灌顶法。常所思念。苾蒭于出家。净法眼。尽漏三时。亦常思念。</p>
<p>佛说比丘听施经（二纸余）当</p>
<pre><code>        东晋西域沙门竺昙无兰译
</code></pre>
<p>听施比丘不乐法。佛方便为说晓道径不晓道径之喻。</p>
<p>佛说见正经（五纸半）孝</p>
<pre><code>        东晋西域沙门竺昙无兰译
</code></pre>
<p>~p 1442-1443</p>
<p>　　见正比丘疑无后世。佛借大树作喻说法。乃至为说种种譬喻。除其断。常。二见。</p>
<p>佛说略教诫经（一纸）当</p>
<pre><code>        唐大荐福寺沙门释义净译
</code></pre>
<p>赞少欲。知足。诃恶比丘三种不善思惟。</p>
<p>佛说父母恩难报经（一纸欠）当</p>
<pre><code>        后汉安息国沙门安世高译
</code></pre>
<p>与孝子经大同小异。可并流通。</p>
<p>佛说净饭王般涅槃经（五纸半　南尺北当）</p>
<pre><code>        刘宋居士沮渠京声译
</code></pre>
<p>佛及难陀。阿难。罗云。亲送净饭王丧。以彰孝道。</p>
<p>猘狗经（一纸半）敬</p>
<pre><code>        吴月支国优婆塞支谦译
</code></pre>
<p>说受戒而嫉妒其师者。如狮狗还啮其主。及说不如法授戒。反入泥犁。</p>
<p>佛说群牛譬经（一纸余）当</p>
<pre><code>        西晋沙门释法炬译
</code></pre>
<p>以群牛譬好比丘。以驴譬恶比丘。</p>
<p>佛为年少比丘说正事经（一纸半　南孝北当）</p>
<pre><code>        西晋沙门释法炬译
</code></pre>
<p>~p 1444-1445</p>
<p>因上座比丘如法摄受年少比丘。佛赞叹之。</p>
<p>分别经（四纸余）敬</p>
<pre><code>        西晋月支国沙门竺法护译
</code></pre>
<p>　　有受戒而得福。有受戒而反坠。有三辈事佛之不同。及说支那国非法者多。翻在魔部等。</p>
<p>佛说阿难七梦经（一纸欠）孝</p>
<pre><code>        东晋西域沙门竺昙无兰译
</code></pre>
<p>佛为阿难解释七梦。皆应五浊恶世之事。</p>
<p>阿难四事经（三纸）敬</p>
<pre><code>        吴月支国优婆塞支谦译
</code></pre>
<p>　　一慈心俯育人畜。二悲心周给穷苦。三不食肉。持五戒。四敬沙门。行此四事。如供佛无异。</p>
<p>佛说五苦章句经（十二纸欠　一名净除罪盖娱乐佛法经　南尺北当）</p>
<pre><code>        东晋西域沙门竺昙无兰译
</code></pre>
<p>　　一说五道苦。二说八恶处。三说十二重城。三棘篱。六贼等。四说诸重担。五说香臭二木喻。及说四生四谛等。又说五天使者等。</p>
<p>佛说月光菩萨经（五纸欠　南临北尽）</p>
<pre><code>        宋中印土沙门法贤译
</code></pre>
<p>佛在竹林精舍。因舍利弗。目犍连。先入灭度。为诸比丘说月光王舍头因缘。</p>
<p>~p 1446-1447</p>
<p>未曾有因缘经（三卷　南彼北靡）</p>
<pre><code>        萧齐沙门释昙景译
</code></pre>
<p>　　舍利弗为和尚。目犍连为阿阇梨。度罗睺罗作沙弥。不乐听法。因波斯匿王为说野干堕井本缘。明听法功大。次为王授十善法。次说四担舆石女往因。次听五百比丘还戒。次喻罗睺罗修学智慧。次为祇陀说五戒开遮方便。亦为波斯匿王说末利夫人功德。次教令以十善道展转教化。如一灯然无量灯。名报师恩。名报三世佛恩。</p>
<p>　　此经虽说发菩提心。六度。四等。十善化人。无生法忍等事。而依生灭四谛说法。故属阿含。</p>
<p>除恐灾患经（一卷　南罔北短）</p>
<pre><code>        乞伏秦沙门释圣坚译
</code></pre>
<p>　　佛住王舍城。维耶离大疫。请佛往救。受才明长者家十六日供。次受奈女供。广说佛受宝盖往因。才明眷属往因。奈女往因。</p>
<p>佛说孛经（一卷　亦云孛经抄　南忘北彼）</p>
<pre><code>        吴月支国优婆塞支谦译
</code></pre>
<p>　　佛住祇园。有孙陀利女之谤。至第八日。卑先匿王察知其情。佛乃为说往昔行菩萨道时。其名曰孛。身为国师。受四臣及夫人谤。久后方明。今复如是。</p>
<p>~p 1448-1449</p>
<p>天王太子辟罗经（一纸半 南贤北景）</p>
<pre><code>        安公关中异经今附秦录
</code></pre>
<p>太子自说昔为国王。欲造大鼓。智臣为行施事。</p>
<p>佛说八大灵塔名号经（一纸余　南夙北临）</p>
<pre><code>        宋中印土沙门法贤译
</code></pre>
<p>　　生处。成道处。转法轮处。现神变处。从忉利下处。化度分别僧处。思念寿量处。入涅槃处。</p>
<p>佛说温室洗浴众僧经（三纸欠　南莫北短）</p>
<pre><code>        后汉安息国沙门安世高译
</code></pre>
<p>耆域请佛及僧洗浴。佛言。当用七物。除去七病。得七福报。</p>
<p>诸德福田经（五纸余　南忘北彼）</p>
<pre><code>        西晋沙门释法立法炬同译
</code></pre>
<p>　　帝释问良田。佛以五净德名曰福田。即沙弥五德也。又七法广施。名曰福田。谓兴立佛图等。于是四比丘。一比丘尼。天帝释。及如来。各说宿行所得果报。</p>
<p>~p 1450-1451</p>
<p>佛为海龙王说法印经（半纸 南贤北景）</p>
<pre><code>        唐大荐福寺沙门释义净译
</code></pre>
<p>即无常。苦。无我。寂灭。四印也。</p>
<p>宾头庐突罗阇为优陀延王说法经（七纸欠　南甚北坟）</p>
<pre><code>        宋天竺三藏求那跋陀罗译
</code></pre>
<p>贤愚因缘经（十三卷　南诚美北左达）</p>
<pre><code>        元魏凉州沙门释慧觉等译
</code></pre>
<p>　　杂譬喻品第一（梵天请法六事）。摩诃萨埵以身施虎缘品第二。二梵志受斋缘品第三。波罗奈人身贸供养缘品第四。海神难问船人缘品第五。恒伽达缘品第六。须阇提缘品第七。波斯匿王女金刚缘品第八。金财因缘品第九。华天因缘品第十。宝天因缘品第十一。羼提婆罗因缘品第十二。慈力王血施缘品第十三。降六师缘品第十四。锯陀身施缘品第十五。大光明王始发道心缘品第十六。摩诃斯那优婆夷缘品第十七。出家功德尸利苾提缘品第十八（此云福增其年百岁）。沙弥守戒自杀缘品第十九。长者无耳目舌缘品第二十。贫人夫妇［疉＊毛］施得现报缘品第二十一。迦旃延教老母卖贫缘品第二十二。金天缘品第二十三。重姓缘品第二十四。散檀宁缘品第</p>
<p>~p 1452-1453</p>
<p>二十五。月光王头施缘品第二十六。快目王眼施缘品第二十七。五百盲儿往返逐佛缘品第二十八。富那奇缘品第二十九。尼提度缘品第三十。大劫宾宁缘品第三十一。微妙比丘尼缘品第三十二。梨耆弥七子缘品第三十三。设头罗健宁缘品第三十四。阿输迦施土缘品第三十五。七瓶金施缘品第三十六。差摩现报缘品第三十七。盖事因缘品第三十八（往古王名也）。大施抒海缘品第三十九。阿难总持缘品第四十。优婆斯兄所杀缘品第四十一。儿误杀父缘品第四十二。须达起精舍缘品第四十三。大光明始发无上心缘品第四十四。勒那阇耶缘品第四十五。迦毗梨百头缘品第四十六。净居天请洗浴缘品第四十七。摩诃令奴缘品第四十八。善求恶求缘品第四十九。善事太子入海缘品第五十。无恼指鬘缘品第五十一。檀腻奇缘品第五十二。贫女难陀缘品第五十三。师质子摩头罗瑟质缘品第五十四。檀弥离缘品第五十五。象</p>
<p>~p 1454-1455</p>
<p>护缘品第五十六。波婆梨缘品第五十七。二鹦鹉闻四谛缘品第五十八。鸟闻比丘说法生天缘品第五十九。五百雁闻佛法生天缘品第六十。坚誓师子缘品第六十一。梵志施佛纳衣得授记缘品第六十二。佛始起慈心缘品第六十三。顶生王缘品第六十四。苏曼女十子缘品第六十五。婆世踬缘品第六十六。优婆毱提缘品第六十七。汪水中虫缘品第六十八。沙弥均提缘品第六十九。</p>
<p>杂宝藏经（八卷　南业北既）</p>
<pre><code>        元魏西域沙门吉迦夜共昙曜译
</code></pre>
<p>　　十奢王缘第一。王子以肉济父母缘第二。等共集一百二十一缘。劝人作福持戒。出生死。成菩提。</p>
<p>撰集百缘经（十卷　南慎北承）</p>
<pre><code>        吴月支国优婆塞支谦译
</code></pre>
<p>　　菩萨授记品第一。报应受供养品第二。授记辟支佛品第三。出生菩萨品第四。饿鬼品第五。诸天来下供养品第六。现化品第七。比丘尼品第八。声闻品第九。诸缘品第十。每品十缘。故有百缘。</p>
<p>~p 1456</p>
<p>阅藏知津卷第三十一</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../../oydsqjzj/fzzy/yzzj/j17j25.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../../../oydsqjzj/fzzy/yzzj/j32j38.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../../oydsqjzj/fzzy/yzzj/j17j25.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../../../oydsqjzj/fzzy/yzzj/j32j38.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../../../ace.js"></script>
        <script src="../../../editor.js"></script>
        <script src="../../../mode-rust.js"></script>
        <script src="../../../theme-dawn.js"></script>
        <script src="../../../theme-tomorrow_night.js"></script>


        <script src="../../../clipboard.min.js"></script>
        <script src="../../../highlight.js"></script>
        <script src="../../../book.js"></script>

        <!-- Custom JS scripts -->


    </div>
    </body>
</html>
