<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>持诵金刚经灵验功德记（唐）  - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../favicon.svg">
        <link rel="shortcut icon" href="../favicon.png">
        <link rel="stylesheet" href="../css/variables.css">
        <link rel="stylesheet" href="../css/general.css">
        <link rel="stylesheet" href="../css/chrome.css">

        <!-- Fonts -->
        <link rel="stylesheet" href="../FontAwesome/css/font-awesome.css">
        <link rel="stylesheet" href="../fonts/fonts.css">

        <!-- Highlight.js Stylesheets -->
        <link rel="stylesheet" href="../highlight.css">
        <link rel="stylesheet" href="../tomorrow-night.css">
        <link rel="stylesheet" href="../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="持诵金刚经灵验功德记唐"><a class="header" href="#持诵金刚经灵验功德记唐">持诵金刚经灵验功德记（唐）</a></h1>
<p>目录</p>
<p>　　　　持诵金刚经灵验功德记</p>
<p>　　昔梁时，招提寺僧琰师，初作沙弥。时有相师，语琰曰：「师子虽大聪明智慧，无那相王短命，如何？」琰闻此语，遂请大德，共详其福，修何功德，更得延年。大德云：「佛教圣言，依法受持金刚般若，功德最大，必得延年。」琰时奉命，遂即入山受持般若经。六年出来，更见前相师。云：「法师比来修何功德？长寿殊相顿能如此！」琰便具说：「前者被相寿短命，遂以入山，受持金刚般若，更无余业。」师曰：「不可思议。」因玆功德，遂为大德。法师年过百岁，方始受终。</p>
<p>　　梁时，开善寺僧藏师，讲说知名。时有胤师，而胤之善能占相。过见谓曰：「藏师，须聪明为讲说。信手依经藏中选取一卷，拟长寿。」持乃得金刚般若，藏在房诵持，三年不出。后见胤之，喜而言曰：「师有何法改容貌？弟子所相无验。」藏云：「檀越相大有验，是时度厄难，为得受持金刚般若经力如此。」胤之言曰：「大不可思议功德果报，今得相百年余岁。」果如所说记。</p>
<p>　　隋时，有婆罗僧藏法师，能持金刚经禁咒，断除一切诸恶。有小僧就学成咒法，数年堪伏之耶。来诣江畔，见有一胡神之庙宫庭，即于此中坐心宿诵禁咒，其犯遂殡。藏闻弟子身死，忿恨自来到神庙，亦于庙坐诵咒，因即致死。于时同寺有一僧，每恒受持金刚般若经，闻藏师师徒并为神打死，遂来神所，亦于庙坐诵般若经。至夜来闻有风声，极大迅速；须臾见一物，其形怀异，壮丽奇特，可畏倍常，种种形容，眼光似电。师坐正念诵金刚经不息，亦无恐惧。神来至前，摄诸威势，右膝著地，合掌恭敬，听诵经讫。师问神：「檀越是何神祇？初来猛迅，后乃寂然不动。」神即答曰：「弟子是此宫庭胡神，为性刚强戾。见师习大乘经典，不可思议，是以伏听。」「檀越既能如此信敬，前者二僧诵咒，何缘打杀？」神言：「彼二僧者，不能持大乘经典；见弟子来，逆头骂詈，口诵恶语咒术。弟子不伏，此二僧见弟子形貌，并自怕死，亦非弟子故违杀害。」侧近之人，知师入其神庙止宿，恐同前者二僧被打杀。至旦诸人共相率往神所看迎，乃见平安。问师因缘，所有事意具答诸人，诸人因此发心受持金刚般若经者不少。</p>
<p>　　开皇十一年，太府寺丞赵文昌身死，唯一上愿，家人不敢即敛。然昌遂至阎罗王，问昌曰：「从生已来，作何福业？」昌曰：「更无余功德，唯常诵持金刚般若经。」王闻合掌，恭敬赞言：「善哉！受持金刚般若，功德最大不可思议。」即语执人曰：「汝更勘案，勿错将来不？」其人实错将来，不闻。即语昌曰：「可向经藏中取金刚般若经来。」令一人引昌，西南下至经藏。所见大舍数十余间，甚精丽，其中经满，并金轴宝帙广严，妙好华饰，不复可言。昌乃一心闭目云：「大德最为弟子一经。」昌怕惧此非般若，求其使人请换，不肯。昌即开看，乃是金刚般若。将至王所，令执人在西，昌在东立，诵金刚般若经一遍，并得通利。王即放还，约束昌受持此经，实莫废忘。仍令一人引昌，送出门，便见周武帝禁在门东房内，唤言：「汝是我国人也，暂来至此，须共语。」昌即便见武帝，再拜。武帝曰：「汝识我以不？」昌言：「臣昔曾任伏事卫陛下。」武帝喜云：「卿乃是我故旧也。汝可还家，为我向今帝论说，道我诸罪并了，唯有灭佛法事未了。当时为卫元嵩谗言，不得久禁在此，未知了其！卫元嵩是三界外人，非阎罗王所管摄，为此不能追得。汝还家为我从今帝乞少许功德，救拔苦难，始敢望了。」昌还家更得苏活，已经五日，其患渐损，具以此事奏闻。文帝知，即为出敕国内诸寺师僧，为周武帝三日持斋行道，转诵金刚般若经，亦录入史记。</p>
<p>　　遂州有一人，贞观元年死经三日得活。说言：初死之时被人遮逐，同伴数人至阎罗王所。中有一僧，王见先唤：「师来，一生已来，修何功德？」师答言：「唯诵金刚般若波罗蜜经。」王闻即起，合掌赞言：「善哉！既是受持金刚般若波罗蜜经，当得升天，何因错将来至此！」王言未讫，即见天衣下来，引师上天去也。王乃覆坐，次问遂州人：「汝等从昔已来作何福报？」云：「一生已来，所诵经典，好习庾信文章，诸子集录，近来学诵金刚般若经，犹自未得。」王曰：「大罪人汝见识不？」报云：「虽读庾信文章，实不识面。」王即遣示苦人。乃见大龟，一身数头，人言此是庚信。龟去少时，王言：「此人学诵金刚般若，且令放出。」来见一人云：「我是庚信，生存之日，好引诸经，用作文章，或生诽谤，毁呰经文，今受大罪报，向见龟刑。」是以苏活，说此因缘。众人伤悲，悉知是实。其遂州人土地，多是移人，猎生害命充食。当时知见共相识，断除杀害因，得发心悉共受持金刚般若经，信受供人恭敬。</p>
<p>　　渭州畦彦通，一生已来，常诵金刚般若。先于李蜜下任武牢县令，为贼破城，求觅欲杀。彦通怕急，即逾城东下投涧取死。其涧深峻百丈有余，从空而下，如人扶接不觉到底。乃于盘石安然端坐，良久而起，都无损伤。彦通自感喜惧非常，叹息不已。从已来自知大德金刚般若威力，委知经力极大不可思议功德。加心信敬，精勤受持，不敢轻慢，常获果报，得福无量。</p>
<p>　　鄜州宝室寺僧法藏，戒行精淳，为性质直。隋开皇十三年，于洛交县蒌川城造一所僧房，二十余间，佛堂三口，并架砖瓦，严丽彩饰精茅。丈六素像，总有部部别各有十一事，等身观世音石像一躯，千屏风像等。至大业年得寺千。时舍像并令移就州墎，伽蓝安置，破坏补缺，并得成就。更造一切经，写得八百余卷。别造长张，于京城月爱寺，令人抄写，并檀香为轴，庄严妙好。藏至武德二年四月淬患，经二旬，乃见一人青衣在高阁上，手把一卷经告言：「法师藏作一生已来，所造功德，悉皆妙好。唯有少互用三宝物，得罪末除。我手中者，金刚般若，最为第一大乘经典，汝自造一卷，所有诸罪，悉得除灭。」藏闻此教，应声答言：「若得病差，即发决定心，造百部般若。弟子自省，一生已来，虽修功德，实未写金刚般若。诸佛菩萨，今见学悟，必不懈怠。弟子唯有三衣瓶钵，偏袒右肩时，尽将付嘱大德弟子亲知，用造金刚般若。」三五日能起，依愿即造婆伽娑舍卫国中，第一部写讫，并散付诸人，流传读诵。深知金刚般若大乘经典威力最大，不可思议。奇情有缘，递相劝率持金刚般若经者，见获果报，功德无量。</p>
<p>　　隋朝有一僧灵寂，有两个弟子。僧主忽一日唤此弟子等向前：「我闻五台山中有大文殊师利，每有人礼谒者，现其相貌接引苍生。我等三人往彼礼谒，岂不善！」意将两头驴，一驮生绢二百疋，遣弟子等驱，一头僧自乘骑，便即进发。其僧生一年，唯持金刚般若经，更无别业。当所之时，柴个箧中只将此经卷去。行经数月，因歇息草泽中放驴畜，僧即于一树下，歇息铺之毡睡著。其弟子二人平章，我等拟杀和尚，各取绢一百疋，取驴一头，入京游纵，岂不是一生乐矣。兴心既了，一个弟子把刀一口，当腰即斫。已下三刀，至于血下；第四刀便乃各著空中，取刀不得平，亦不离刀上。如两食顷，其和尚睡觉。见此弟子，跪膝两手扶刀，默然无对。僧乃问：「汝等何生恶意？」其弟子双跪向前，具陈本意。和尚亦可为果过，便即索筒取经，拟读其经。腰间有三个刀痕，并被斫断，直至经轴。僧人腰间令人看时，为有三道赤色三笙，数重衣裳，亦不得透过破损，岂非金刚般若经神力致也。</p>
<p>　　昔长安温国寺僧灵幽忽死，经七日，见平等王。王问和尚曰：「在生有何经业？」灵幽答曰：「持金刚经。」王遂合掌请念，须臾念竟。王又问和尚曰：「虽诵得此经，少一偈者何？」灵幽答王曰：「小师只依本念，不知缺何偈？」王曰：「和尚寿命已尽，更放十年活。此经在濠州城西石碑上，自有真本，令天下传。」其僧劫活，具说事由矣。</p>
<p>　　汉州孔目典陈昭，死经两日，再苏，具说云：初到冥间，判官问：「汝为刘尚书事，杀牛四十七头，昭何故取他牛一头？」昭讳未取。须臾有一人出来，称甲送牛头。使昭即知讳不得，遂咨判官，如何得免此罪？判官问曰：「在生有何功德？」昭答曰：「常持金刚经。」语未了，其经从空而至。便得放归，一十八年活矣。</p>
<p>　　苟居士乐善，专诵持金刚经。乃发心于新繁县西北村中，以笔书空，为天写金刚经。其处每有雨下不湿，初不知，村人在彼放牛，复于彼处避雨。后有一胡僧，从此过见，乃告村人曰：「此是经坛，空中有经。」斋日有化宝，盖往往出现尔。此坛者县城西北三十里，至今见在。</p>
<p>　　昔王陀一生杀害无数，乃发心专持金刚经一万遍。诵得五千遍。忽于一日午时，见数十鬼向前来曰：「王有牒追汝，汝且莫持经。」陀即告念，使鬼从后；更有鬼使走马而来，告谕鬼曰：「王敕持经人且放。」王陀遂即免死，寿至九十八终矣。</p>
<p>　　昔王绰为天水郡司法。薛举作乱杀兵士，次至王绰，刀乃寸折。又使力士宋罗持刀斩之，刀亦寸折。薛举怪曰：「汝有何法？」王绰答曰：「幼年持金刚经，应是经力。」薛举遂放王绰。绰怕惧入一厕中藏，念此经，厕中有光见，贼众寻光至厕，见人问曰：「是谁？」厕人答曰：「被刀刑不死者王绰。」贼曰：「汝不须藏，诸军尽知。」促往归家。从此得免此难。</p>
<p>　　昔有朱士衡，为性粗恶，不敬三宝。为梁国左仆射，其妻常乐善，专持金刚经。其夫不在，正持金刚经次，其夫从外而归见，乃于妻手中夺得经卷，抛入火中；及至火灭，经亦不损。遂夫妻二人封收经卷，于佛前忏悔。</p>
<p>　　昔崔善冲为携州判官，遇反叛次，刺史被杀。善冲领二十余人，全弓剑走投昆明城。至夜，不知路处，善冲告兵士曰：「至心念佛。」冲自念金刚经。信马前行，忽见一火炬前引而行。行至数里，火灭无明，遂得达昆明城，皆是经力者也。</p>
<p>　　昔唐晏者，梓州凄县吏人也。常持金刚经，缘为事不谨，回被官中，行至遂州路，本县使人捕捉。晏空中闻有人声曰：「唐晏！汝急急去。」晏遂举头，见有一胡僧。晏即映树至心念经，捕者数十人对面不见，即免此难。</p>
<p>　　魏煦者秦人也。常持金刚经，冥使三度追不得，王敕使来报且放汝。</p>
<p>　　李延者南阳郡人也。为德州县尉，一生持金刚经。每到持经时，有神光现。</p>
<p>　　昔窦氏夜患头痛，令婢厨中取火，言无。忽见阶前有一炬火，遂上阶来，如昼日，夫人头痛便愈。莫不精心已，此皆是常持金刚经力也。</p>
<p>　　更有持金刚经得验者挍多，文繁不具多载者也。</p>
<p>　　以此前件验之，假令有人将三千大千世界七宝持用布施者，不如流传此经功德最胜。若有人书写金刚经，受持读诵，亦令余人书写流布，譬如一灯燃百千万灯，幽冥皆照，明终不绝。若能抄写此文榜于寺壁上者，功德无量无边，不可思议。</p>
<p>　　　　开元皇帝赞金刚经功德</p>
<p>　　金刚一卷重须弥　　所以我皇偏受持</p>
<p>　　八万法门皆了达　　惠眼他心逾得知</p>
<p>　　比日谈歌是旧曲　　听取金刚般若词</p>
<p>　　开元皇帝亲自注　　至心顶礼莫生疑</p>
<p>　　此经能除一切苦　　发心天眼预观知</p>
<p>　　莫被无明六贼引　　昏昏中日执愚痴</p>
<p>　　世尊涅槃无量劫　　过去百亿阿僧祇</p>
<p>　　国王大臣传圣教　　我皇敬信世间希</p>
<p>　　每月十斋断宰杀　　广修善业度僧尼</p>
<p>　　胎生卵生勤念佛　　勇猛精进大慈悲</p>
<p>　　厌见宫中五欲乐　　了知身相是虚危</p>
<p>　　一国帝主犹觉悟　　何况凡俗不思惟</p>
<p>　　昔日提娑是国主　　为求妙法舍嫔妃</p>
<p>　　苦行精勤大乘教　　身为奴仆何斯仕</p>
<p>　　今帝圣明超万国　　举心动念预观知</p>
<p>　　文武圣威遍天下　　万姓安宁定四夷</p>
<p>　　自注金刚深妙义　　蠢动含灵皆受持</p>
<p>　　护法神专善常应　　诸天赞叹不随宜</p>
<p>　　白象驰来敬寿寺　　宝车幡盖数重围</p>
<p>　　明僧手执香花引　　仙人驾鹤满空飞</p>
<p>　　八难回生极乐国　　五浊翻成七宝池</p>
<p>　　开元永定恒沙劫　　摩王外道总降依</p>
<p>　　万岁千秋传圣教　　犹如劫不拂天衣</p>
<p>　　只是众生多有福　　得逢诸佛重器时</p>
<p>　　金刚妙理实难诠　　一切经中我总悬</p>
<p>　　佛布黄金遍地满　　拟买祇陀太子园</p>
<p>　　八部鬼神随从佛　　雁塔龙宫满化天</p>
<p>　　祇树引枝承鸟语　　下有金砂洗足泉</p>
<p>　　食事持钵舍卫国　　广引众生作福田</p>
<p>　　世尊尔时无我相　　须菩提瞻仰受斯言</p>
<p>　　四果六通为上品　　龙宫受乐是生天</p>
<p>　　转轮圣王处仙位　　神武皇帝亦如然</p>
<p>　　又说昔为歌利王　　割截身肉得生天</p>
<p>　　尸毗舍身救鸠鸽　　阿罗汉身过及三千</p>
<p>　　阎浮众生恋火宅　　我皇引出遣生天</p>
<p>　　一切有情如赤子　　但是百姓悉皆怜</p>
<p>　　既得阿耨多罗果　　又共诸佛结因缘</p>
<p>　　百劫千生不退转　　功德无量亦无边</p>
<p>　　非但如影诸寺观　　十力世界亦如然</p>
<p>　　总是金刚深妙义　　弟子岂敢谩虚传</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../jgjzj/zdnsdjgjgwk.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../jgjzj/jgbrjjyjtmxz.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../jgjzj/zdnsdjgjgwk.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../jgjzj/jgbrjjyjtmxz.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../ace.js"></script>
        <script src="../editor.js"></script>
        <script src="../mode-rust.js"></script>
        <script src="../theme-dawn.js"></script>
        <script src="../theme-tomorrow_night.js"></script>


        <script src="../clipboard.min.js"></script>
        <script src="../highlight.js"></script>
        <script src="../book.js"></script>

        <!-- Custom JS scripts -->


    </div>
    </body>
</html>
