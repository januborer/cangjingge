<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>大般若波罗蜜多经　卷第一百六 - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../favicon.svg">
        <link rel="shortcut icon" href="../../favicon.png">
        <link rel="stylesheet" href="../../css/variables.css">
        <link rel="stylesheet" href="../../css/general.css">
        <link rel="stylesheet" href="../../css/chrome.css">

        <!-- Fonts -->
        <link rel="stylesheet" href="../../FontAwesome/css/font-awesome.css">
        <link rel="stylesheet" href="../../fonts/fonts.css">

        <!-- Highlight.js Stylesheets -->
        <link rel="stylesheet" href="../../highlight.css">
        <link rel="stylesheet" href="../../tomorrow-night.css">
        <link rel="stylesheet" href="../../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="大般若波罗蜜多经-卷第一百六"><a class="header" href="#大般若波罗蜜多经-卷第一百六">大般若波罗蜜多经　卷第一百六</a></h1>
<p>　　　　大般若波罗蜜多经　卷第一百六</p>
<p>　　　　　　大唐三藏法师玄奘奉　　诏译</p>
<p>　　　　初分校量功德品第三十之四</p>
<p>　　尔时，会中所有四大王众天乃至色究竟天，同时化作种种天花、衣服、璎珞及香鬘等，踊身虚空而散佛上，合掌恭敬俱白佛言：「愿此般若波罗蜜多在赡部洲人中久住。何以故？乃至般若波罗蜜多在赡部洲人中流布，当知此处佛宝、法宝、苾刍僧宝久住不灭，于此三千大千世界乃至十方无量、无数、无边佛国亦复如是，由此菩萨摩诃萨众及殊胜行亦可了知。世尊！随诸方邑有善男子、善女人等，以净信心书持如是甚深般若波罗蜜多恭敬供养，当知是处有妙光明，除灭闇冥生诸胜利。」</p>
<p>　　尔时，佛告天帝释等诸天众言：「如是！如是！如汝所说。乃至般若波罗蜜多在赡部洲人中流布，当知此处佛宝、法宝、苾刍僧宝久住不灭，于此三千大千世界乃至十方无量、无数、无边佛国亦复如是，由此菩萨摩诃萨众及殊胜行亦可了知。随诸方邑有善男子、善女人等，以净信心书持如是甚深般若波罗蜜多恭敬供养，当知是处有妙光明，除灭闇冥生诸胜利。」</p>
<p>　　时，诸天众复化种种上妙天花、衣服、璎珞及香鬘等而散佛上，重白佛言：「若善男子、善女人等于此般若波罗蜜多，至心听闻、受持、读诵、精勤修学、如理思惟，广为有情宣说流布。是善男子、善女人等魔及眷属不得其便，我等诸天亦常随逐是善男子、善女人等勤加拥护令无损恼。何以故？是善男子、善女人等我等诸天敬事如佛，或如近佛，尊重法故。」</p>
<p>　　尔时，天帝释白佛言：「世尊！若善男子、善女人等于此般若波罗蜜多，至心听闻、受持、读诵、精勤修学、如理思惟，广为有情宣说流布，是善男子、善女人等非少善根能办是事，定于先世无量佛所，多集善根、多发正愿、多供养佛、多善知识之所摄受，乃能于此甚深般若波罗蜜多，至心听闻、受持、读诵、精勤修学、如理思惟，广为有情宣说流布。世尊！欲得诸佛一切智智，当求般若波罗蜜多，欲得般若波罗蜜多，当求诸佛一切智智。何以故？诸佛所得一切智智，皆从般若波罗蜜多而得生故，如是般若波罗蜜多，皆从诸佛一切智智而得生故。所以者何？诸佛所得一切智智，不异般若波罗蜜多，如是般若波罗蜜多，不异诸佛一切智智，诸佛所得一切智智与此般若波罗蜜多，当知无二亦无二分。」</p>
<p>　　尔时，佛告天帝释言：「如是！如是！如汝所说。憍尸迦！欲得诸佛一切智智，当求般若波罗蜜多，欲得般若波罗蜜多，当求诸佛一切智智。何以故？诸佛所得一切智智皆从般若波罗蜜多而得生故，如是般若波罗蜜多，皆从诸佛一切智智而得生故。所以者何？诸佛所得一切智智，不异般若波罗蜜多，如是般若波罗蜜多不异诸佛一切智智，诸佛所得一切智智与此般若波罗蜜多，当知无二亦无二分，是故般若波罗蜜多功德威神甚为希有。」</p>
<p>　　尔时，具寿庆喜白佛言：「世尊！何缘不广称赞布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多，但广称赞般若波罗蜜多？</p>
<p>　　「世尊！何缘不广称赞内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，但广称赞般若波罗蜜多？</p>
<p>　　「世尊！何缘不广称赞真如、法界、法性、不虚妄性、不变异性、平等性、离生性、法定、法住、实际、虚空界、不思议界，但广称赞般若波罗蜜多？</p>
<p>　　「世尊！何缘不广称赞苦圣谛、集圣谛、灭圣谛、道圣谛，但广称赞般若波罗蜜多？</p>
<p>　　「世尊！何缘不广称赞四静虑、四无量、四无色定，但广称赞般若波罗蜜多？</p>
<p>　　「世尊！何缘不广称赞八解脱、八胜处、九次第定、十遍处，但广称赞般若波罗蜜多？</p>
<p>　　「世尊！何缘不广称赞四念住、四正断、四神足、五根、五力、七等觉支、八圣道支，但广称赞般若波罗蜜多？</p>
<p>　　「世尊！何缘不广称赞空解脱门、无相解脱门、无愿解脱门，但广称赞般若波罗蜜多？</p>
<p>　　「世尊！何缘不广称赞五眼、六神通，但广称赞般若波罗蜜多？</p>
<p>　　「世尊！何缘不广称赞佛十力、四无所畏、四无碍解、大慈、大悲、大喜、大舍、十八佛不共法，但广称赞般若波罗蜜多？</p>
<p>　　「世尊！何缘不广称赞无忘失法、恒住舍性，但广称赞般若波罗蜜多？</p>
<p>　　「世尊！何缘不广称赞一切智、道相智、一切相智，但广称赞般若波罗蜜多？</p>
<p>　　「世尊！何缘不广称赞一切陀罗尼门、一切三摩地门，但广称赞般若波罗蜜多？</p>
<p>　　「世尊！何缘不广称赞菩萨摩诃萨行，但广称赞般若波罗蜜多？</p>
<p>　　「世尊！何缘不广称赞阿耨多罗三藐三菩提，但广称赞般若波罗蜜多？」</p>
<p>　　佛言：「庆喜！汝今当知由此般若波罗蜜多与彼布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼真如、法界、法性、不虚妄性、不变异性、平等性、离生性、法定、法住、实际、虚空界、不思议界为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼苦圣谛、集圣谛、灭圣谛、道圣谛为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼四静虑、四无量、四无色定为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼八解脱、八胜处、九次第定、十遍处为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼四念住、四正断、四神足、五根、五力、七等觉支、八圣道支为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼空解脱门、无相解脱门、无愿解脱门为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼五眼、六神通为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼佛十力、四无所畏、四无碍解、大慈、大悲、大喜、大舍、十八佛不共法为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼无忘失法、恒住舍性为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼一切智、道相智、一切相智为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼一切陀罗尼门、一切三摩地门为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼菩萨摩诃萨行为尊为导故，我但广称赞般若波罗蜜多。</p>
<p>　　「庆喜当知！由此般若波罗蜜多与彼无上正等菩提为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修布施波罗蜜多，可名真修布施波罗蜜多不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修布施波罗蜜多，乃可名为真修布施波罗蜜多。」</p>
<p>　　佛言：「庆喜！于意云何？若不回向一切智智而修净戒、安忍、精进、静虑、般若波罗蜜多，可名真修净戒、安忍、精进、静虑、般若波罗蜜多不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修净戒、安忍、精进、静虑、般若波罗蜜多，乃可名为真修净戒、安忍、精进、静虑、般若波罗蜜多故。此般若波罗蜜多于彼布施、净戒、安忍、精进、静虑波罗蜜多为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而住内空，可名真住内空不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而住内空，乃可名为真住内空。」</p>
<p>　　佛言：「庆喜！于意云何？若不回向一切智智而住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，可名真住外空乃至无性自性空不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而住外空乃至无性自性空，乃可名为真住外空乃至无性自性空故。此般若波罗蜜多于彼内空乃至无性自性空为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而住真如，可名真住真如不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而住真如，乃可名为真住真如。」</p>
<p>　　佛言：「庆喜！于意云何？若不回向一切智智而住法界、法性、不虚妄性、不变异性、平等性、离生性、法定、法住、实际、虚空界、不思议界，可名真住法界乃至不思议界不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而住法界乃至不思议界，乃可名为真住法界乃至不思议界故。此般若波罗蜜多于彼真如乃至不思议界为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而住苦圣谛，可名真住苦圣谛不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而住苦圣谛，乃可名为真住苦圣谛。」</p>
<p>　　佛言：「庆喜！于意云何？若不回向一切智智而住集、灭、道圣谛，可名真住集、灭、道圣谛不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而住集、灭、道圣谛，乃可名为真住集、灭、道圣谛故。此般若波罗蜜多于彼苦、集、灭、道圣谛为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修四静虑，可名真修四静虑不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修四静虑，乃可名为真修四静虑。」</p>
<p>　　佛言：「庆喜！于意云何？若不回向一切智智而修四无量、四无色定，可名真修四无量、四无色定不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修四无量、四无色定，乃可名为真修四无量、四无色定故。此般若波罗蜜多于彼四静虑、四无量、四无色定为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修八解脱，可名真修八解脱不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修八解脱，乃可名为真修八解脱。」</p>
<p>　　佛言：「庆喜！于意云何？若不回向一切智智而修八胜处、九次第定、十遍处，可名真修八胜处、九次第定、十遍处不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修八胜处、九次第定、十遍处，乃可名为真修八胜处、九次第定、十遍处故。此般若波罗蜜多于彼八解脱、八胜处、九次第定、十遍处为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修四念住，可名真修四念住不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修四念住，乃可名为真修四念住。」</p>
<p>　　佛言：「庆喜！于意云何？若不回向一切智智而修四正断、四神足、五根、五力、七等觉支、八圣道支，可名真修四正断、四神足、五根、五力、七等觉支、八圣道支不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修四正断、四神足、五根、五力、七等觉支、八圣道支，乃可名为真修四正断、四神足、五根、五力、七等觉支、八圣道支故。此般若波罗蜜多于彼四念住、四正断、四神足、五根、五力、七等觉支、八圣道支为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修空解脱门，可名真修空解脱门不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修空解脱门，乃可名为真修空解脱门。」</p>
<p>　　佛言：「庆喜！于意云何？若不回向一切智智而修无相、无愿解脱门，可名真修无相、无愿解脱门不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修无相、无愿解脱门，乃可名为真修无相、无愿解脱门故。此般若波罗蜜多于彼空解脱门、无相解脱门、无愿解脱门为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修五眼，可名真修五眼不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修五眼，乃可名为真修五眼。」</p>
<p>　　佛言：「庆喜！于意云何？若不回向一切智智而修六神通，可名真修六神通不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修六神通，乃可名为真修六神通故。此般若波罗蜜多于彼五眼、六神通为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修佛十力，可名真修佛十力不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修佛十力，乃可名为真修佛十力。」</p>
<p>　　佛言：「庆喜！于意云何？若不回向一切智智而修四无所畏、四无碍解、大慈、大悲、大喜、大舍、十八佛不共法，可名真修四无所畏、四无碍解、大慈、大悲、大喜、大舍、十八佛不共法不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修四无所畏、四无碍解、大慈、大悲、大喜、大舍、十八佛不共法，乃可名为真修四无所畏、四无碍解、大慈、大悲、大喜、大舍、十八佛不共法故。此般若波罗蜜多于彼佛十力、四无所畏、四无碍解、大慈、大悲、大喜、大舍、十八佛不共法为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修无忘失法，可名真修无忘失法不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修无忘失法，乃可名为真修无忘失法。」</p>
<p>　　佛言：「庆喜！于意云何？若不回向一切智智而修恒住舍性，可名真修恒住舍性不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修恒住舍性，乃可名为真修恒住舍性故。此般若波罗蜜多于彼无忘失法、恒住舍性为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修一切智，可名真修一切智不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修一切智，乃可名为真修一切智。」</p>
<p>　　佛言：「庆喜！于意云何？若不回向一切智智而修道相智、一切相智，可名真修道相智、一切相智不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修道相智、一切相智，乃可名为真修道相智、一切相智故。此般若波罗蜜多于彼一切智、道相智、一切相智为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修一切陀罗尼门，可名真修一切陀罗尼门不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修一切陀罗尼门，乃可名为真修一切陀罗尼门。」</p>
<p>　　佛言：「庆喜！于意云何？若不回向一切智智而修一切三摩地门，可名真修一切三摩地门不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修一切三摩地门，乃可名为真修一切三摩地门故。此般若波罗蜜多于彼一切陀罗尼门、一切三摩地门为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修菩萨摩诃萨行，可名真修菩萨摩诃萨行不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修菩萨摩诃萨行，乃可名为真修菩萨摩诃萨行故。此般若波罗蜜多于彼菩萨摩诃萨行为尊为导故，我但广称赞般若波罗蜜多。」</p>
<p>　　佛言：「庆喜！于意云何？若不回向一切智智而修无上正等菩提，可名真修无上正等菩提不？」</p>
<p>　　庆喜答言：「不也！世尊！」</p>
<p>　　佛言：「庆喜！要由回向一切智智而修无上正等菩提，乃可名为真修无上正等菩提故。此般若波罗蜜多于彼无上正等菩提为尊为导故，我但广称赞般若波罗蜜多。」</p>
<p>　　具寿庆喜复白佛言：「世尊！云何回向一切智智而修布施波罗蜜多？」</p>
<p>　　佛言：「庆喜！以无二为方便、无生为方便、无所得为方便，修习布施波罗蜜多，是名回向一切智智而修布施波罗蜜多。」</p>
<p>　　「世尊！云何回向一切智智而修净戒、安忍、精进、静虑、般若波罗蜜多？」</p>
<p>　　「庆喜！以无二为方便，无生为方便、无所得为方便、修习净戒、安忍、精进、静虑、般若波罗蜜多，是名回向一切智智而修净戒、安忍、精进、静虑、般若波罗蜜多。」</p>
<p>　　「世尊！云何回向一切智智而住内空？」</p>
<p>　　「庆喜！以无二为方便、无生为方便、无所得为方便，安住内空，是名回向一切智智而住内空。」</p>
<p>　　「世尊！云何回向一切智智而住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？」</p>
<p>　　「庆喜！以无二为方便、无生为方便、无所得为方便，安住外空乃至无性自性空，是名回向一切智智而住外空乃至无性自性空。」</p>
<p>　　「世尊！云何回向一切智智而住真如？」</p>
<p>　　「庆喜！以无二为方便、无生为方便、无所得为方便，安住真如，是名回向一切智智而住真如。」</p>
<p>　　「世尊！云何回向一切智智而住法界、法性、不虚妄性、不变异性、平等性、离生性、法定、法住、实际、虚空界、不思议界？」</p>
<p>　　「庆喜！以无二为方便、无生为方便、无所得为方便，安住法界乃至不思议界，是名回向一切智智而住法界乃至不思议界。」</p>
<p>　　「世尊！云何回向一切智智而住苦圣谛？」</p>
<p>　　「庆喜！以无二为方便、无生为方便、无所得为方便，安住苦圣谛，是名回向一切智智而住苦圣谛。」</p>
<p>　　「世尊！云何回向一切智智而住集、灭、道圣谛？」</p>
<p>　　「庆喜！以无二为方便、无生为方便、无所得为方便，安住集、灭、道圣谛，是名回向一切智智而住集、灭、道圣谛。」</p>
<p>　　「世尊！云何回向一切智智而修四静虑？」</p>
<p>　　「庆喜！以无二为方便、无生为方便、无所得为方便，修习四静虑，是名回向一切智智而修四静虑。」</p>
<p>　　「世尊！云何回向一切智智而修四无量、四无色定？」</p>
<p>　　「庆喜！以无二为方便、无生为方便、无所得为方便，修习四无量、四无色定，是名回向一切智智而修四无量、四无色定。」</p>
<p>　　「世尊！云何回向一切智智而修八解脱？」</p>
<p>　　「庆喜！以无二为方便、无生为方便、无所得为方便，修习八解脱，是名回向一切智智而修八解脱。」</p>
<p>　　「世尊！云何回向一切智智而修八胜处、九次第定、十遍处？」</p>
<p>　　「庆喜！以无二为方便、无生为方便、无所得为方便，修习八胜处、九次第定、十遍处，是名回向一切智智而修八胜处、九次第定、十遍处。」</p>
<p>　　「世尊！云何回向一切智智而修四念住？」</p>
<p>　　「庆喜！以无二为方便、无生为方便、无所得为方便，修习四念住，是名回向一切智智而修四念住。」</p>
<p>　　「世尊！云何回向一切智智而修四正断、四神足、五根、五力、七等觉支、八圣道支？」</p>
<p>　　「庆喜！以无二为方便、无生为方便、无所得为方便，修习四正断、四神足、五根、五力、七等觉支、八圣道支，是名回向一切智智而修四正断、四神足、五根、五力、七等觉支、八圣道支。」</p>
<p>　　「世尊！云何回向一切智智而修空解脱门？」</p>
<p>　　「庆喜！以无二为方便、无生为方便、无所得为方便，修习空解脱门，是名回向一切智智而修空解脱门。」</p>
<p>　　「世尊！云何回向一切智智而修无相、无愿解脱门？」</p>
<p>　　「庆喜！以无二为方便、无生为方便、无所得为方便，修习无相、无愿解脱门，是名回向一切智智而修无相、无愿解脱门。」</p>
<p>　　「世尊！云何回向一切智智而修五眼？」</p>
<p>　　「庆喜！以无二为方便、无生为方便、无所得为方便，修习五眼，是名回向一切智智而修五眼。」</p>
<p>　　「世尊！云何回向一切智智而修六神通？」</p>
<p>　　「庆喜！以无二为方便、无生为方便、无所得为方便，修习六神通，是名回向一切智智而修六神通。」</p>
<p>　　「世尊！云何回向一切智智而修佛十力？」</p>
<p>　　「庆喜！以无二为方便、无生为方便、无所得为方便，修习佛十力，是名回向一切智智而修佛十力。」</p>
<p>　　「世尊！云何回向一切智智而修四无所畏、四无碍解、大慈、大悲、大喜、大舍、十八佛不共法？」</p>
<p>　　「庆喜！以无二为方便、无生为方便、无所得为方便，修习四无所畏、四无碍解、大慈、大悲、大喜、大舍、十八佛不共法，是名回向一切智智而修四无所畏、四无碍解、大慈、大悲、大喜、大舍、十八佛不共法。」</p>
<p>　　「世尊！云何回向一切智智而修无忘失法？」</p>
<p>　　「庆喜！以无二为方便、无生为方便、无所得为方便，修习无忘失法，是名回向一切智智而修无忘失法。」</p>
<p>　　「世尊！云何回向一切智智而修恒住舍性？」</p>
<p>　　「庆喜！以无二为方便、无生为方便、无所得为方便，修习恒住舍性，是名回向一切智智而修恒住舍性。」</p>
<p>　　「世尊！云何回向一切智智而修一切智？」</p>
<p>　　「庆喜！以无二为方便、无生为方便、无所得为方便，修习一切智，是名回向一切智智而修一切智。」</p>
<p>　　「世尊！云何回向一切智智而修道相智、一切相智？」</p>
<p>　　「庆喜！以无二为方便、无生为方便、无所得为方便，修习道相智、一切相智，是名回向一切智智而修道相智、一切相智。」</p>
<p>　　「世尊！云何回向一切智智而修一切陀罗尼门？」</p>
<p>　　「庆喜！以无二为方便、无生为方便、无所得为方便，修习一切陀罗尼门，是名回向一切智智而修一切陀罗尼门。」</p>
<p>　　「世尊！云何回向一切智智而修一切三摩地门？」</p>
<p>　　「庆喜！以无二为方便、无生为方便、无所得为方便，修习一切三摩地门，是名回向一切智智而修一切三摩地门。」</p>
<p>　　「世尊！云何回向一切智智而修菩萨摩诃萨行？」</p>
<p>　　「庆喜！以无二为方便、无生为方便、无所得为方便，修习菩萨摩诃萨行，是名回向一切智智而修菩萨摩诃萨行。」</p>
<p>　　「世尊！云何回向一切智智而修无上正等菩提？」</p>
<p>　　「庆喜！以无二为方便、无生为方便、无所得为方便，修习无上正等菩提，是名回向一切智智而修无上正等菩提。」</p>
<p>　　具寿庆喜复白佛言：「世尊！以何无二为方便，回向一切智智，修习布施、净戒、安忍、精进、静虑、般若波罗蜜多？以何无生为方便、无所得为方便，回向一切智智，修习布施、净戒、安忍、精进、静虑、般若波罗蜜多？</p>
<p>　　「世尊！以何无二为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？以何无生为方便、无所得为方便，回向一切智智，安住内空乃至无性自性空？</p>
<p>　　「世尊！以何无二为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界？以何无生为方便、无所得为方便，回向一切智智，安住真如乃至不思议界？</p>
<p>　　「世尊！以何无二为方便，回向一切智智，安住苦、集、灭、道圣谛？以何无生为方便、无所得为方便，回向一切智智，安住苦、集、灭、道圣谛？</p>
<p>　　「世尊！以何无二为方便，回向一切智智，修习四静虑、四无量、四无色定？以何无生为方便、无所得为方便，回向一切智智，修习四静虑、四无量、四无色定？</p>
<p>　　「世尊！以何无二为方便，回向一切智智，修习八解脱、八胜处、九次第定、十遍处？以何无生为方便、无所得为方便，回向一切智智，修习八解脱、八胜处、九次第定、十遍处？</p>
<p>　　「世尊！以何无二为方便，回向一切智智，修习四念住、四正断、四神足、五根、五力、七等觉支、八圣道支？以何无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支？</p>
<p>　　「世尊！以何无二为方便，回向一切智智，修习空解脱门、无相解脱门、无愿解脱门？以何无生为方便、无所得为方便，回向一切智智，修习空解脱门、无相解脱门、无愿解脱门？</p>
<p>　　「世尊！以何无二为方便，回向一切智智，修习五眼、六神通？以何无生为方便、无所得为方便，回向一切智智，修习五眼、六神通？</p>
<p>　　大般若波罗蜜多经卷第一百六</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../brzj/dbrj/dbrblmdjjd105.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../../brzj/dbrj/dbrblmdjjd107.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../brzj/dbrj/dbrblmdjjd105.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../../brzj/dbrj/dbrblmdjjd107.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../../ace.js"></script>
        <script src="../../editor.js"></script>
        <script src="../../mode-rust.js"></script>
        <script src="../../theme-dawn.js"></script>
        <script src="../../theme-tomorrow_night.js"></script>


        <script src="../../clipboard.min.js"></script>
        <script src="../../highlight.js"></script>
        <script src="../../book.js"></script>

        <!-- Custom JS scripts -->


    </div>
    </body>
</html>
