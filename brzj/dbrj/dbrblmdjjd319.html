<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>大般若波罗蜜多经　卷第三百一十九 - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../favicon.svg">
        <link rel="shortcut icon" href="../../favicon.png">
        <link rel="stylesheet" href="../../css/variables.css">
        <link rel="stylesheet" href="../../css/general.css">
        <link rel="stylesheet" href="../../css/chrome.css">

        <!-- Fonts -->
        <link rel="stylesheet" href="../../FontAwesome/css/font-awesome.css">
        <link rel="stylesheet" href="../../fonts/fonts.css">

        <!-- Highlight.js Stylesheets -->
        <link rel="stylesheet" href="../../highlight.css">
        <link rel="stylesheet" href="../../tomorrow-night.css">
        <link rel="stylesheet" href="../../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="大般若波罗蜜多经-卷第三百一十九"><a class="header" href="#大般若波罗蜜多经-卷第三百一十九">大般若波罗蜜多经　卷第三百一十九</a></h1>
<p>　　　　大般若波罗蜜多经　卷第三百一十九</p>
<p>　　　　　　大唐三藏法师玄奘奉　　诏译</p>
<p>　　　　初分真如品第四十七之二</p>
<p>　　尔时，世尊告欲、色界诸天子言：「如是！如是！如汝所说。</p>
<p>　　「诸天子！色即是一切智智，一切智智即是色；受、想、行、识即是一切智智，一切智智即是受、想、行、识。</p>
<p>　　「诸天子！眼处即是一切智智，一切智智即是眼处；耳、鼻、舌、身、意处即是一切智智，一切智智即是耳、鼻、舌、身、意处。</p>
<p>　　「诸天子！色处即是一切智智，一切智智即是色处；声、香、味、触、法处即是一切智智，一切智智即是声、香、味、触、法处。</p>
<p>　　「诸天子！眼界即是一切智智，一切智智即是眼界；耳、鼻、舌、身、意界即是一切智智，一切智智即是耳、鼻、舌、身、意界。</p>
<p>　　「诸天子！色界即是一切智智，一切智智即是色界；声、香、味、触、法界即是一切智智，一切智智即是声、香、味、触、法界。</p>
<p>　　「诸天子！眼识界即是一切智智，一切智智即是眼识界；耳、鼻、舌、身、意识界即是一切智智，一切智智即是耳、鼻、舌、身、意识界。</p>
<p>　　「诸天子！眼触即是一切智智，一切智智即是眼触；耳、鼻、舌、身、意触即是一切智智，一切智智即是耳、鼻、舌、身、意触。</p>
<p>　　「诸天子！眼触为缘所生诸受即是一切智智，一切智智即是眼触为缘所生诸受；耳、鼻、舌、身、意触为缘所生诸受即是一切智智，一切智智即是耳、鼻、舌、身、意触为缘所生诸受。</p>
<p>　　「诸天子！地界即是一切智智，一切智智即是地界；水、火、风、空、识界即是一切智智，一切智智即是水、火、风、空、识界。</p>
<p>　　「诸天子！无明即是一切智智，一切智智即是无明；行、识、名色、六处、触、受、爱、取、有、生、老死即是一切智智，一切智智即是行乃至老死。</p>
<p>　　「诸天子！布施波罗蜜多即是一切智智，一切智智即是布施波罗蜜多；净戒、安忍、精进、静虑、般若波罗蜜多即是一切智智，一切智智即是净戒乃至般若波罗蜜多。</p>
<p>　　「诸天子！内空即是一切智智，一切智智即是内空；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空即是一切智智，一切智智即是外空乃至无性自性空。</p>
<p>　　「诸天子！真如即是一切智智，一切智智即是真如；法界、法性、不虚妄性、不变异性、平等性、离生性、法定、法住、实际、虚空界、不思议界即是一切智智，一切智智即是法界乃至不思议界。</p>
<p>　　「诸天子！四念住即是一切智智，一切智智即是四念住；四正断、四神足、五根、五力、七等觉支、八圣道支即是一切智智，一切智智即是四正断乃至八圣道支。</p>
<p>　　「诸天子！苦圣谛即是一切智智，一切智智即是苦圣谛；集、灭、道圣谛即是一切智智，一切智智即是集、灭、道圣谛。</p>
<p>　　「诸天子！四静虑即是一切智智，一切智智即是四静虑。</p>
<p>　　「诸天子！四无量即是一切智智，一切智智即是四无量。</p>
<p>　　「诸天子！四无色定即是一切智智，一切智智即是四无色定。</p>
<p>　　「诸天子！八解脱即是一切智智，一切智智即是八解脱。</p>
<p>　　「诸天子！八胜处即是一切智智，一切智智即是八胜处。</p>
<p>　　「诸天子！九次第定即是一切智智，一切智智即是九次第定。</p>
<p>　　「诸天子！十遍处即是一切智智，一切智智即是十遍处。</p>
<p>　　「诸天子！空解脱门即是一切智智，一切智智即是空解脱门；无相、无愿解脱门即是一切智智，一切智智即是无相、无愿解脱门。</p>
<p>　　「诸天子！五眼即是一切智智，一切智智即是五眼。</p>
<p>　　「诸天子！六神通即是一切智智，一切智智即是六神通。</p>
<p>　　「诸天子！三摩地门即是一切智智，一切智智即是三摩地门。</p>
<p>　　「诸天子！陀罗尼门即是一切智智，一切智智即是陀罗尼门。</p>
<p>　　「诸天子！佛十力即是一切智智，一切智智即是佛十力；四无所畏、四无碍解、大慈、大悲、大喜、大舍、十八佛不共法即是一切智智，一切智智即是四无所畏乃至十八佛不共法。</p>
<p>　　「诸天子！预流果即是一切智智，一切智智即是预流果；一来、不还、阿罗汉果即是一切智智，一切智智即是一来、不还、阿罗汉果。</p>
<p>　　「诸天子！独觉菩提即是一切智智，一切智智即是独觉菩提。</p>
<p>　　「诸天子！一切智即是一切智智，一切智智即是一切智；道相智、一切相智即是一切智智，一切智智即是道相智、一切相智。</p>
<p>　　「诸天子！诸佛无上正等菩提即是一切智智，一切智智即是诸佛无上正等菩提。</p>
<p>　　「所以者何？诸天子！若色真如，若一切智智真如，若一切法真如，皆一真如无二无别，亦无穷尽。若受、想、行、识真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若眼处真如，若一切智智真如，若一切法真如，皆一真如无二无别，亦无穷尽。若耳、鼻、舌、身、意处真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若色处真如，若一切智智真如，若一切法真如，皆一真如无二无别，亦无穷尽。若声、香、味、触、法处真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若眼界真如，若一切智智真如，若一切法真如，皆一真如无二无别，亦无穷尽。若耳、鼻、舌、身、意界真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若色界真如，若一切智智真如，若一切法真如，皆一真如无二无别，亦无穷尽。若声、香、味、触、法界真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若眼识界真如，若一切智智真如，若一切法真如，皆一真如无二无别，亦无穷尽。若耳、鼻、舌、身、意识界真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若眼触真如，若一切智智真如，若一切法真如，皆一真如无二无别，亦无穷尽。若耳、鼻、舌、身、意触真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若眼触为缘所生诸受真如，若一切智智真如，若一切法真如，皆一真如无二无别，亦无穷尽。若耳、鼻、舌、身、意触为缘所生诸受真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若地界真如，若一切智智真如，若一切法真如，皆一真如无二无别，亦无穷尽。若水、火、风、空、识界真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若无明真如，若一切智智真如，若一切法真如，皆一真如无二无别，亦无穷尽。若行、识、名色、六处、触、受、爱、取、有、生、老死真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若布施波罗蜜多真如，若一切智智真如，若一切法真如，皆一真如无二无别，亦无穷尽。若净戒、安忍、精进、静虑、般若波罗蜜多真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若内空真如，若一切智智真如，若一切法真如，皆一真如无二无别，亦无穷尽。若外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若真如真如，若一切智智真如，若一切法真如，皆一真如无二无别，亦无穷尽。若法界、法性、不虚妄性、不变异性、平等性、离生性、法定、法住、实际、虚空界、不思议界真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若四念住真如，若一切智智真如，若一切法真如，皆一真如无二无别，亦无穷尽。若四正断、四神足、五根、五力、七等觉支、八圣道支真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若苦圣谛真如，若一切智智真如，若一切法真如，皆一真如无二无别，亦无穷尽。若集、灭、道圣谛真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若四静虑真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若四无量真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若四无色定真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若八解脱真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若八胜处真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若九次第定真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若十遍处真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若空解脱门真如，若一切智智真如，若一切法真如，皆一真如无二无别，亦无穷尽。若无相、无愿解脱门真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若五眼真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若六神通真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若三摩地门真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若陀罗尼门真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若佛十力真如，若一切智智真如，若一切法真如，皆一真如无二无别，亦无穷尽。若四无所畏、四无碍解、大慈、大悲、大喜、大舍、十八佛不共法真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若预流果真如，若一切智智真如，若一切法真如，皆一真如无二无别，亦无穷尽。若一来、不还、阿罗汉果真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若独觉菩提真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若一切智真如，若一切智智真如，若一切法真如，皆一真如无二无别，亦无穷尽。若道相智、一切相智真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！若诸佛无上正等菩提真如，若一切智智真如，若一切法真如，皆一真如无二无别，亦无穷尽。</p>
<p>　　「诸天子！我观此义，心恒趣寂不乐说法。所以者何？此法甚深，难见难觉，不可寻思，过寻思境，微妙冲寂，聪敏智者之所能知，非诸世间卒能信受，谓深般若波罗蜜多即是如来、应、正等觉所证无上正等菩提。</p>
<p>　　「诸天子！如是无上正等菩提，无能证、非所证、无证处、无证时。诸天子！此法深妙不二现行，非诸世间所能比度。</p>
<p>　　「诸天子！虚空甚深故此法甚深，真如甚深故此法甚深，法界甚深故此法甚深，法性甚深故此法甚深，不虚妄性甚深故此法甚深，不变异性甚深故此法甚深，平等性甚深故此法甚深，离生性甚深故此法甚深，法定甚深故此法甚深，法住甚深故此法甚深，实际甚深故此法甚深，虚空界甚深故此法甚深，不思议界甚深故此法甚深。</p>
<p>　　「诸天子！无量无边甚深故此法甚深，无来无去甚深故此法甚深，无生无灭甚深故此法甚深，无染无净甚深故此法甚深，无知无得甚深故此法甚深，无造无作甚深故此法甚深。</p>
<p>　　「诸天子！我甚深故此法甚深，有情甚深故此法甚深，命者甚深故此法甚深，生者甚深故此法甚深，养者甚深故此法甚深，士夫甚深故此法甚深，补特伽罗甚深故此法甚深，意生甚深故此法甚深，儒童甚深故此法甚深，作者甚深故此法甚深，受者甚深故此法甚深，知者甚深故此法甚深，见者甚深故此法甚深。</p>
<p>　　「诸天子！色甚深故此法甚深，受、想、行、识甚深故此法甚深。</p>
<p>　　「诸天子！眼处甚深故此法甚深，耳、鼻、舌、身、意处甚深故此法甚深。</p>
<p>　　「诸天子！色处甚深故此法甚深，声、香、味、触、法处甚深故此法甚深。</p>
<p>　　「诸天子！眼界甚深故此法甚深，耳、鼻、舌、身、意界甚深故此法甚深。</p>
<p>　　「诸天子！色界甚深故此法甚深，声、香、味、触、法界甚深故此法甚深。</p>
<p>　　「诸天子！眼识界甚深故此法甚深，耳、鼻、舌、身、意识界甚深故此法甚深。</p>
<p>　　「诸天子！眼触甚深故此法甚深，耳、鼻、舌、身、意触甚深故此法甚深。</p>
<p>　　「诸天子！眼触为缘所生诸受甚深故此法甚深，耳、鼻、舌、身、意触为缘所生诸受甚深故此法甚深。</p>
<p>　　「诸天子！地界甚深故此法甚深，水、火、风、空、识界甚深故此法甚深。</p>
<p>　　「诸天子！无明甚深故此法甚深，行、识、名色、六处、触、受、爱、取、有、生、老死甚深故此法甚深。</p>
<p>　　「诸天子！布施波罗蜜多甚深故此法甚深，净戒波罗蜜多甚深故此法甚深，安忍波罗蜜多甚深故此法甚深，精进波罗蜜多甚深故此法甚深，静虑波罗蜜多甚深故此法甚深，般若波罗蜜多甚深故此法甚深。</p>
<p>　　「诸天子！内空甚深故此法甚深，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空甚深故此法甚深。</p>
<p>　　「诸天子！四念住甚深故此法甚深，四正断、四神足、五根、五力、七等觉支、八圣道支甚深故此法甚深。</p>
<p>　　「诸天子！苦圣谛甚深故此法甚深，集、灭、道圣谛甚深故此法甚深。</p>
<p>　　「诸天子！四静虑甚深故此法甚深，四无量甚深故此法甚深，四无色定甚深故此法甚深。</p>
<p>　　「诸天子！八解脱甚深故此法甚深，八胜处甚深故此法甚深，九次第定甚深故此法甚深，十遍处甚深故此法甚深。</p>
<p>　　「诸天子！空解脱门甚深故此法甚深，无相、无愿解脱门甚深故此法甚深。</p>
<p>　　「诸天子！五眼甚深故此法甚深，六神通甚深故此法甚深。</p>
<p>　　「诸天子！三摩地门甚深故此法甚深，陀罗尼门甚深故此法甚深。</p>
<p>　　「诸天子！佛十力甚深故此法甚深，四无所畏、四无碍解、大慈、大悲、大喜、大舍、十八佛不共法甚深故此法甚深。</p>
<p>　　「诸天子！预流果甚深故此法甚深，一来、不还、阿罗汉果甚深故此法甚深。</p>
<p>　　「诸天子！独觉菩提甚深故此法甚深。</p>
<p>　　「诸天子！一切智甚深故此法甚深，道相智、一切相智甚深故此法甚深。</p>
<p>　　「诸天子！一切佛法甚深故此法甚深。」</p>
<p>　　时，欲、色界诸天子白佛言：「世尊！此所说法甚深微妙，非诸世间卒能信受。</p>
<p>　　「世尊！此深妙法不为摄取色故说，不为弃舍色故说；不为摄取受、想、行、识故说，不为弃舍受、想、行、识故说。</p>
<p>　　「世尊！此深妙法不为摄取眼处故说，不为弃舍眼处故说；不为摄取耳、鼻、舌、身、意处故说，不为弃舍耳、鼻、舌、身、意处故说。</p>
<p>　　「世尊！此深妙法不为摄取色处故说，不为弃舍色处故说；不为摄取声、香、味、触、法处故说，不为弃舍声、香、味、触、法处故说。</p>
<p>　　「世尊！此深妙法不为摄取眼界故说，不为弃舍眼界故说；不为摄取耳、鼻、舌、身、意界故说，不为弃舍耳、鼻、舌、身、意界故说。</p>
<p>　　「世尊！此深妙法不为摄取色界故说，不为弃舍色界故说；不为摄取声、香、味、触、法界故说，不为弃舍声、香、味、触、法界故说。</p>
<p>　　「世尊！此深妙法不为摄取眼识界故说，不为弃舍眼识界故说；不为摄取耳、鼻、舌、身、意识界故说，不为弃舍耳、鼻、舌、身、意识界故说。</p>
<p>　　「世尊！此深妙法不为摄取眼触故说，不为弃舍眼触故说；不为摄取耳、鼻、舌、身、意触故说，不为弃舍耳、鼻、舌、身、意触故说。</p>
<p>　　「世尊！此深妙法不为摄取眼触为缘所生诸受故说，不为弃舍眼触为缘所生诸受故说；不为摄取耳、鼻、舌、身、意触为缘所生诸受故说，不为弃舍耳、鼻、舌、身、意触为缘所生诸受故说。</p>
<p>　　「世尊！此深妙法不为摄取地界故说，不为弃舍地界故说；不为摄取水、火、风、空、识界故说，不为弃舍水、火、风、空、识界故说。</p>
<p>　　「世尊！此深妙法不为摄取无明故说，不为弃舍无明故说；不为摄取行、识、名色、六处、触、受、爱、取、有、生、老死故说，不为弃舍行乃至老死故说。</p>
<p>　　「世尊！此深妙法不为摄取布施波罗蜜多故说，不为弃舍布施波罗蜜多故说；不为摄取净戒波罗蜜多故说，不为弃舍净戒波罗蜜多故说；不为摄取安忍波罗蜜多故说，不为弃舍安忍波罗蜜多故说；不为摄取精进波罗蜜多故说，不为弃舍精进波罗蜜多故说；不为摄取静虑波罗蜜多故说，不为弃舍静虑波罗蜜多故说；不为摄取般若波罗蜜多故说，不为弃舍般若波罗蜜多故说。</p>
<p>　　「世尊！此深妙法不为摄取内空故说，不为弃舍内空故说；不为摄取外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故说，不为弃舍外空乃至无性自性空故说。</p>
<p>　　「世尊！此深妙法不为摄取真如故说，不为弃舍真如故说；不为摄取法界、法性、不虚妄性、不变异性、平等性、离生性、法定、法住、实际、虚空界、不思议界故说，不为弃舍法界乃至不思议界故说。</p>
<p>　　「世尊！此深妙法不为摄取四念住故说，不为弃舍四念住故说；不为摄取四正断、四神足、五根、五力、七等觉支、八圣道支故说，不为弃舍四正断乃至八圣道支故说。</p>
<p>　　「世尊！此深妙法不为摄取苦圣谛故说，不为弃舍苦圣谛故说；不为摄取集、灭、道圣谛故说，不为弃舍集、灭、道圣谛故说。</p>
<p>　　「世尊！此深妙法不为摄取四静虑故说，不为弃舍四静虑故说；不为摄取四无量故说，不为弃舍四无量故说；不为摄取四无色定故说，不为弃舍四无色定故说。</p>
<p>　　「世尊！此深妙法不为摄取八解脱故说，不为弃舍八解脱故说；不为摄取八胜处故说，不为弃舍八胜处故说；不为摄取九次第定故说，不为弃舍九次第定故说；不为摄取十遍处故说，不为弃舍十遍处故说。</p>
<p>　　「世尊！此深妙法不为摄取空解脱门故说，不为弃舍空解脱门故说；不为摄取无相、无愿解脱门故说，不为弃舍无相、无愿解脱门故说。</p>
<p>　　「世尊！此深妙法不为摄取五眼故说，不为弃舍五眼故说；不为摄取六神通故说，不为弃舍六神通故说。</p>
<p>　　「世尊！此深妙法不为摄取三摩地门故说，不为弃舍三摩地门故说；不为摄取陀罗尼门故说，不为弃舍陀罗尼门故说。</p>
<p>　　「世尊！此深妙法不为摄取佛十力故说，不为弃舍佛十力故说；不为摄取四无所畏、四无碍解、大慈、大悲、大喜、大舍、十八佛不共法故说，不为弃舍四无所畏乃至十八佛不共法故说。</p>
<p>　　「世尊！此深妙法不为摄取预流果故说，不为弃舍预流果故说；不为摄取一来、不还、阿罗汉果故说，不为弃舍一来、不还、阿罗汉果故说。</p>
<p>　　「世尊！此深妙法不为摄取独觉菩提故说，不为弃舍独觉菩提故说。</p>
<p>　　「世尊！此深妙法不为摄取一切智故说，不为弃舍一切智故说；不为摄取道相智、一切相智故说，不为弃舍道相智、一切相智故说。</p>
<p>　　「世尊！此深妙法不为摄取一切佛法故说，不为弃舍一切佛法故说。</p>
<p>　　「世尊！诸世间有情多行摄取，行起我、我所执，谓色是我是我所，受、想、行、识是我是我所；眼处是我是我所，耳、鼻、舌、身、意处是我是我所；色处是我是我所，声、香、味、触、法处是我是我所；眼界是我是我所，耳、鼻、舌、身、意界是我是我所；色界是我是我所，声、香、味、触、法界是我是我所；眼识界是我是我所，耳、鼻、舌、身、意识界是我是我所；眼触是我是我所，耳、鼻、舌、身、意触是我是我所；眼触为缘所生诸受是我是我所，耳、鼻、舌、身、意触为缘所生诸受是我是我所；地界是我是我所，水、火、风、空、识界是我是我所；无明是我是我所，行、识、名色、六处、触、受、爱、取、有、生、老死是我是我所；布施波罗蜜多是我是我所，净戒波罗蜜多是我是我所，安忍波罗蜜多是我是我所，精进波罗蜜多是我是我所，静虑波罗蜜多是我是我所，般若波罗蜜多是我是我所；内空是我是我所，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空是我是我所；真如是我是我所，法界、法性、不虚妄性、不变异性、平等性、离生性、法定、法住、实际、虚空界、不思议界是我是我所；四念住是我是我所，四正断、四神足、五根、五力、七等觉支、八圣道支是我是我所；苦圣谛是我是我所，集、灭、道圣谛是我是我所；四静虑是我是我所，四无量是我是我所，四无色定是我是我所；八解脱是我是我所，八胜处是我是我所，九次第定是我是我所，十遍处是我是我所；空解脱门是我是我所，无相、无愿解脱门是我是我所；五眼是我是我所，六神通是我是我所；三摩地门是我是我所，陀罗尼门是我是我所；佛十力是我是我所，四无所畏、四无碍解、大慈、大悲、大喜、大舍、十八佛不共法是我是我所；预流果是我是我所，一来、不还、阿罗汉果是我是我所；独觉菩提是我是我所；一切智是我是我所，道相智、一切相智是我是我所。」</p>
<p>　　尔时，佛告诸天子言：「如是！如是！如汝所说。</p>
<p>　　「诸天子！此深妙法不为摄取色故说，不为弃舍色故说；不为摄取受、想、行、识故说，不为弃舍受、想、行、识故说。</p>
<p>　　「诸天子！此深妙法不为摄取眼处故说，不为弃舍眼处故说；不为摄取耳、鼻、舌、身、意处故说，不为弃舍耳、鼻、舌、身、意处故说。</p>
<p>　　「诸天子！此深妙法不为摄取色处故说，不为弃舍色处故说；不为摄取声、香、味、触、法处故说，不为弃舍声、香、味、触、法处故说。</p>
<p>　　「诸天子！此深妙法不为摄取眼界故说，不为弃舍眼界故说；不为摄取耳、鼻、舌、身、意界故说，不为弃舍耳、鼻、舌、身、意界故说。</p>
<p>　　「诸天子！此深妙法不为摄取色界故说，不为弃舍色界故说；不为摄取声、香、味、触、法界故说，不为弃舍声、香、味、触、法界故说。</p>
<p>　　「诸天子！此深妙法不为摄取眼识界故说，不为弃舍眼识界故说；不为摄取耳、鼻、舌、身、意识界故说，不为弃舍耳、鼻、舌、身、意识界故说。</p>
<p>　　「诸天子！此深妙法不为摄取眼触故说，不为弃舍眼触故说；不为摄取耳、鼻、舌、身、意触故说，不为弃舍耳、鼻、舌、身、意触故说。</p>
<p>　　「诸天子！此深妙法不为摄取眼触为缘所生诸受故说，不为弃舍眼触为缘所生诸受故说；不为摄取耳、鼻、舌、身、意触为缘所生诸受故说，不为弃舍耳、鼻、舌、身、意触为缘所生诸受故说。</p>
<p>　　「诸天子！此深妙法不为摄取地界故说，不为弃舍地界故说；不为摄取水、火、风、空、识界故说，不为弃舍水、火、风、空、识界故说。</p>
<p>　　「诸天子！此深妙法不为摄取无明故说，不为弃舍无明故说；不为摄取行、识、名色、六处、触、受、爱、取、有、生、老死故说，不为弃舍行乃至老死故说。</p>
<p>　　「诸天子！此深妙法不为摄取布施波罗蜜多故说，不为弃舍布施波罗蜜多故说；不为摄取净戒波罗蜜多故说，不为弃舍净戒波罗蜜多故说；不为摄取安忍波罗蜜多故说，不为弃舍安忍波罗蜜多故说；不为摄取精进波罗蜜多故说，不为弃舍精进波罗蜜多故说；不为摄取静虑波罗蜜多故说，不为弃舍静虑波罗蜜多故说；不为摄取般若波罗蜜多故说，不为弃舍般若波罗蜜多故说。</p>
<p>　　「诸天子！此深妙法不为摄取内空故说，不为弃舍内空故说；不为摄取外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故说，不为弃舍外空乃至无性自性空故说。</p>
<p>　　「诸天子！此深妙法不为摄取真如故说，不为弃舍真如故说；不为摄取法界、法性、不虚妄性、不变异性、平等性、离生性、法定、法住、实际、虚空界、不思议界故说，不为弃舍法界乃至不思议界故说。</p>
<p>　　「诸天子！此深妙法不为摄取四念住故说，不为弃舍四念住故说；不为摄取四正断、四神足、五根、五力、七等觉支、八圣道支故说，不为弃舍四正断乃至八圣道支故说。</p>
<p>　　「诸天子！此深妙法不为摄取苦圣谛故说，不为弃舍苦圣谛故说；不为摄取集、灭、道圣谛故说，不为弃舍集、灭、道圣谛故说。</p>
<p>　　「诸天子！此深妙法不为摄取四静虑故说，不为弃舍四静虑故说；不为摄取四无量故说，不为弃舍四无量故说；不为摄取四无色定故说，不为弃舍四无色定故说。</p>
<p>　　「诸天子！此深妙法不为摄取八解脱故说，不为弃舍八解脱故说；不为摄取八胜处故说，不为弃舍八胜处故说；不为摄取九次第定故说，不为弃舍九次第定故说；不为摄取十遍处故说，不为弃舍十遍处故说。</p>
<p>　　「诸天子！此深妙法不为摄取空解脱门故说，不为弃舍空解脱门故说；不为摄取无相、无愿解脱门故说，不为弃舍无相、无愿解脱门故说。</p>
<p>　　「诸天子！此深妙法不为摄取五眼故说，不为弃舍五眼故说；不为摄取六神通故说，不为弃舍六神通故说。</p>
<p>　　「诸天子！此深妙法不为摄取三摩地门故说，不为弃舍三摩地门故说；不为摄取陀罗尼门故说，不为弃舍陀罗尼门故说。</p>
<p>　　「诸天子！此深妙法不为摄取佛十力故说，不为弃舍佛十力故说；不为摄取四无所畏、四无碍解、大慈、大悲、大喜、大舍、十八佛不共法故说，不为弃舍四无所畏乃至十八佛不共法故说。</p>
<p>　　「诸天子！此深妙法不为摄取预流果故说，不为弃舍预流果故说；不为摄取一来、不还、阿罗汉果故说，不为弃舍一来、不还、阿罗汉果故说。</p>
<p>　　「诸天子！此深妙法不为摄取独觉菩提故说，不为弃舍独觉菩提故说。</p>
<p>　　「诸天子！此深妙法不为摄取一切智故说，不为弃舍一切智故说；不为摄取道相智、一切相智故说，不为弃舍道相智、一切相智故说。</p>
<p>　　「诸天子！此深妙法不为摄取一切佛法故说，不为弃舍一切佛法故说。</p>
<p>　　大般若波罗蜜多经卷第三百一十九</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../brzj/dbrj/dbrblmdjjd318.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../../brzj/dbrj/dbrblmdjjd320.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../brzj/dbrj/dbrblmdjjd318.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../../brzj/dbrj/dbrblmdjjd320.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../../ace.js"></script>
        <script src="../../editor.js"></script>
        <script src="../../mode-rust.js"></script>
        <script src="../../theme-dawn.js"></script>
        <script src="../../theme-tomorrow_night.js"></script>


        <script src="../../clipboard.min.js"></script>
        <script src="../../highlight.js"></script>
        <script src="../../book.js"></script>

        <!-- Custom JS scripts -->


    </div>
    </body>
</html>
