<!DOCTYPE HTML>
<html lang="en" class="light sidebar-visible" dir="ltr">
    <head>
        <!-- Book generated using mdBook -->
        <meta charset="UTF-8">
        <title>大般若波罗蜜多经　卷第四百九十一 - 藏经阁</title>


        <!-- Custom HTML head -->

        <meta name="description" content="佛经，地藏菩萨，观世音菩萨，净土宗，禅宗，华严，般若，金刚经，菩提道次第">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="../../favicon.svg">
        <link rel="shortcut icon" href="../../favicon.png">
        <link rel="stylesheet" href="../../css/variables.css">
        <link rel="stylesheet" href="../../css/general.css">
        <link rel="stylesheet" href="../../css/chrome.css">

        <!-- Fonts -->
        <link rel="stylesheet" href="../../FontAwesome/css/font-awesome.css">
        <link rel="stylesheet" href="../../fonts/fonts.css">

        <!-- Highlight.js Stylesheets -->
        <link rel="stylesheet" href="../../highlight.css">
        <link rel="stylesheet" href="../../tomorrow-night.css">
        <link rel="stylesheet" href="../../ayu-highlight.css">

        <!-- Custom theme stylesheets -->

        <!-- MathJax -->
        <script async src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>

        <!-- Provide site root to javascript -->
        <script>
            var path_to_root = "../../";
            var default_theme = window.matchMedia("(prefers-color-scheme: dark)").matches ? "navy" : "light";
        </script>
        <!-- Start loading toc.js asap -->
        <script src="../../toc.js"></script>
    </head>
    <body>
    <div id="body-container">
        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            const html = document.documentElement;
            html.classList.remove('light')
            html.classList.add(theme);
            html.classList.add("js");
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <!-- populated by js -->
            <mdbook-sidebar-scrollbox class="sidebar-scrollbox"></mdbook-sidebar-scrollbox>
            <noscript>
                <iframe class="sidebar-iframe-outer" src="../../toc.html"></iframe>
            </noscript>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <div id="page-wrapper" class="page-wrapper">

            <div class="page">
                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                    </div>

                    <h1 class="menu-title">藏经阁</h1>

                    <div class="right-buttons">
                        <a href="https://github.com/januborer/cangjingge" title="Git repository" aria-label="Git repository">
                            <i id="git-repository-button" class="fa fa-github"></i>
                        </a>

                    </div>
                </div>


                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="大般若波罗蜜多经-卷第四百九十一"><a class="header" href="#大般若波罗蜜多经-卷第四百九十一">大般若波罗蜜多经　卷第四百九十一</a></h1>
<p>　　　　大般若波罗蜜多经　卷第四百九十一</p>
<p>　　　　　　大唐三藏法师玄奘奉　　诏译</p>
<p>　　　　第三分善现品第三之十</p>
<p>　　「世尊！云何菩萨摩诃萨常应远离我执乃至见者执？」</p>
<p>　　「善现！若菩萨摩诃萨观我乃至见者毕竟非有。所以者何？以我乃至见者自性不可得故，是为菩萨摩诃萨常应远离我执乃至见者执。」</p>
<p>　　「世尊！云何菩萨摩诃萨常应远离断执？」</p>
<p>　　「善现！若菩萨摩诃萨观一切法性不可断。所以者何？以一切法毕竟不生无断义故，是为菩萨摩诃萨常应远离断执。」</p>
<p>　　「世尊！云何菩萨摩诃萨常应远离常执？」</p>
<p>　　「善现！若菩萨摩诃萨观一切法常性非有。所以者何？以一切法无生无灭、非断常故，是为菩萨摩诃萨常应远离常执。」</p>
<p>　　「世尊！云何菩萨摩诃萨常应远离相想？」</p>
<p>　　「善现！若菩萨摩诃萨观杂染法毕竟非有。所以者何？以杂染法本性离故，是为菩萨摩诃萨常应远离相想。」</p>
<p>　　「世尊！云何菩萨摩诃萨常应远离见执？」</p>
<p>　　「善现！若菩萨摩诃萨都不见有诸见自性。所以者何？所见诸法不可得故，是为菩萨摩诃萨常应远离见执。」</p>
<p>　　「世尊！云何菩萨摩诃萨常应远离名色执？」</p>
<p>　　「善现！若菩萨摩诃萨观名色性都无所有。所以者何？真实名色不可得故，是为菩萨摩诃萨常应远离名色执。」</p>
<p>　　「世尊！云何菩萨摩诃萨常应远离蕴执？」</p>
<p>　　「善现！若菩萨摩诃萨观诸蕴性都无所有。所以者何？积聚法性不可得故，是为菩萨摩诃萨常应远离蕴执。」</p>
<p>　　「世尊！云何菩萨摩诃萨常应远离处执？」</p>
<p>　　「善现！若菩萨摩诃萨观诸处性都无所有。所以者何？生门法性不可得故，是为菩萨摩诃萨常应远离处执。」</p>
<p>　　「世尊！云何菩萨摩诃萨常应远离界执？」</p>
<p>　　「善现！若菩萨摩诃萨观诸界性都无所有。所以者何？任（别本有作「住」者）持法性不可得故，是为菩萨摩诃萨常应远离界执。」</p>
<p>　　「世尊！云何菩萨摩诃萨常应远离谛执？」</p>
<p>　　「善现！若菩萨摩诃萨观诸谛性都无所有。所以者何？非虚妄法不可得故，是为菩萨摩诃萨常应远离谛执。」</p>
<p>　　「世尊！云何菩萨摩诃萨常应远离缘起执？」</p>
<p>　　「善现！若菩萨摩诃萨观缘起性都无所有。所以者何？无明等法不可得故，是为菩萨摩诃萨常应远离缘起执。」</p>
<p>　　「世尊！云何菩萨摩诃萨常应远离住著三界执？」</p>
<p>　　「善现！若菩萨摩诃萨观三界性都无所有。所以者何？三界系法不可得故，是为菩萨摩诃萨常应远离住著三界执。」</p>
<p>　　「世尊！云何菩萨摩诃萨常应远离一切法执？」</p>
<p>　　「善现！若菩萨摩诃萨观诸法性都无所有。所以者何？诸法自性但假施设，皆如虚空不可得故，是为菩萨摩诃萨常应远离一切法执。」</p>
<p>　　「世尊！云何菩萨摩诃萨常应远离于一切法如理、不如理执？」</p>
<p>　　「善现！若菩萨摩诃萨观诸法性无有如理、不如理者。所以者何？如是诸法不可得故，是为菩萨摩诃萨常应远离于一切法如理、不如理执。」</p>
<p>　　「世尊！云何菩萨摩诃萨常应远离依佛见执？」</p>
<p>　　「善现！若菩萨摩诃萨知依佛见不得见佛。所以者何？真佛自性不可见故，是为菩萨摩诃萨常应远离依佛见执。」</p>
<p>　　「世尊！云何菩萨摩诃萨常应远离依法见执？」</p>
<p>　　「善现！若菩萨摩诃萨知依法见不得见法。所以者何？真法自性不可见故，是为菩萨摩诃萨常应远离依法见执。」</p>
<p>　　「世尊！云何菩萨摩诃萨常应远离依僧见执？」</p>
<p>　　「善现！若菩萨摩诃萨知依僧见不得见僧。所以者何？真僧自性无相无为不可见故，是为菩萨摩诃萨常应远离依僧见执。」</p>
<p>　　「世尊！云何菩萨摩诃萨常应远离依戒见执？」</p>
<p>　　「善现！若菩萨摩诃萨知罪、福性俱非实有。所以者何？若罪若福但假施设不可得故，是为菩萨摩诃萨常应远离依戒见执。」</p>
<p>　　「世尊！云何菩萨摩诃萨常应远离依空见执？」</p>
<p>　　「善现！若菩萨摩诃萨观诸空法都无所有不可观见。所以者何？空之自性非有非无不可见故，是为菩萨摩诃萨常应远离依空见执。」</p>
<p>　　「世尊！云何菩萨摩诃萨常应远离厌怖空性？」</p>
<p>　　「善现！若菩萨摩诃萨观一切法自性皆空，非空与空有所违害，故厌怖事俱不可得。所以者何？诸有性法或可厌怖，空非有性法不应厌怖故，是为菩萨摩诃萨常应远离厌怖空性。」</p>
<p>　　「世尊！云何菩萨摩诃萨常应圆满通达空？」</p>
<p>　　「善现！若菩萨摩诃萨知一切法自相皆空，是为菩萨摩诃萨常应圆满通达空。」</p>
<p>　　「世尊！云何菩萨摩诃萨常应圆满证无相？」</p>
<p>　　「善现！若菩萨摩诃萨不思惟一切相，是为菩萨摩诃萨常应圆满证无相。」</p>
<p>　　「世尊！云何菩萨摩诃萨常应圆满知无愿？」</p>
<p>　　「善现！若菩萨摩诃萨于三界法心无所住，是为菩萨摩诃萨常应圆满知无愿。」</p>
<p>　　「世尊！云何菩萨摩诃萨常应圆满三轮清净？」</p>
<p>　　「善现！若菩萨摩诃萨圆满清净十善业道，是为菩萨摩诃萨常应圆满三轮清净。」</p>
<p>　　「世尊！云何菩萨摩诃萨常应圆满悲愍有情，及于有情无所执著？」</p>
<p>　　「善现！若菩萨摩诃萨已得大悲及严净土都无所执，是为菩萨摩诃萨常应圆满悲愍有情，及于有情无所执著。」</p>
<p>　　「世尊！云何菩萨摩诃萨常应圆满于一切法平等性见，及于此中无所执著？」</p>
<p>　　「善现！若菩萨摩诃萨于一切法不增不减，及于此中无取无住，是为菩萨摩诃萨常应圆满于一切法平等性见，及于此中无所执著。」</p>
<p>　　「世尊！云何菩萨摩诃萨常应圆满于诸有情平等性见，及于此中无所执著？」</p>
<p>　　「善现！若菩萨摩诃萨于诸有情不增不减，及于此中无取无住，是为菩萨摩诃萨常应圆满于诸有情平等性见，及于此中无所执著。」</p>
<p>　　「世尊！云何菩萨摩诃萨常应圆满于真理趣究竟通达，及于此中无所执著？」</p>
<p>　　「善现！若菩萨摩诃萨于一切法真实理趣，虽如实通达而无所通达，及于此中无取无住，是为菩萨摩诃萨常应圆满于真理趣究竟通达，及于此中无所执著。」</p>
<p>　　「世尊！云何菩萨摩诃萨常应圆满无生忍智？」</p>
<p>　　「善现！若菩萨摩诃萨忍一切法无生无灭、无造无作，及知名色毕竟不生，是为菩萨摩诃萨常应圆满无生忍智。」</p>
<p>　　「世尊！云何菩萨摩诃萨常应圆满说一切法一相理趣？」</p>
<p>　　「善现！若菩萨摩诃萨于一切法不行二相，是为菩萨摩诃萨常应圆满说一切法一相理趣。」</p>
<p>　　「世尊！云何菩萨摩诃萨常应圆满灭除分别？」</p>
<p>　　「善现！若菩萨摩诃萨于一切法无所分别，是为菩萨摩诃萨常应圆满灭除分别。」</p>
<p>　　「世尊！云何菩萨摩诃萨常应圆满远离诸想？」</p>
<p>　　「善现！若菩萨摩诃萨远离一切小想、大想及无量想，是为菩萨摩诃萨常应圆满远离诸想。」</p>
<p>　　「世尊！云何菩萨摩诃萨常应圆满远离诸见？」</p>
<p>　　「善现！若菩萨摩诃萨远离声闻、独觉等见，是为菩萨摩诃萨常应圆满远离诸见。」</p>
<p>　　「世尊！云何菩萨摩诃萨常应圆满远离烦恼？」</p>
<p>　　「善现！若菩萨摩诃萨弃舍一切有漏烦恼习气相续，是为菩萨摩诃萨常应圆满远离烦恼。」</p>
<p>　　「世尊！云何菩萨摩诃萨常应圆满善巧止观？」</p>
<p>　　「善现！若菩萨摩诃萨修一切智、一切相智，是为菩萨摩诃萨常应圆满善巧止观。」</p>
<p>　　「世尊！云何菩萨摩诃萨常应圆满调伏心性？」</p>
<p>　　「善现！若菩萨摩诃萨于三界法不著不乐，是为菩萨摩诃萨常应圆满调伏心性。」</p>
<p>　　「世尊！云何菩萨摩诃萨常应圆满寂静心性？」</p>
<p>　　「善现！若菩萨摩诃萨善摄六根，是为菩萨摩诃萨常应圆满寂静心性。」</p>
<p>　　「世尊！云何菩萨摩诃萨常应圆满无碍智性？」</p>
<p>　　「善现！若菩萨摩诃萨修得佛眼，于一切法决了无碍，是为菩萨摩诃萨常应圆满无碍智性。」</p>
<p>　　「世尊！云何菩萨摩诃萨常应圆满无所爱染？」</p>
<p>　　「善现！若菩萨摩诃萨能于六处能善弃舍，是为菩萨摩诃萨常应圆满无所爱染。」</p>
<p>　　「世尊！云何菩萨摩诃萨常应圆满随心所欲往诸佛土，于佛众会自现其身？」</p>
<p>　　「善现！若菩萨摩诃萨修胜神通往诸佛土，承事供养诸佛世尊，请转法轮饶益一切，是为菩萨摩诃萨常应圆满随心所欲往诸佛土，于佛众会自现其身。</p>
<p>　　「善现当知！诸菩萨摩诃萨住第七地时，常应远离前二十法，及应圆满后二十法。」</p>
<p>　　「世尊！云何菩萨摩诃萨常应圆满悟入一切有情心行？」</p>
<p>　　「善现！若菩萨摩诃萨一心俱智，如实遍知一切有情心及心所行相差别，是为菩萨摩诃萨常应圆满悟入一切有情心行。」</p>
<p>　　「世尊！云何菩萨摩诃萨常应圆满游戏神通？」</p>
<p>　　「善现！若菩萨摩诃萨游戏种种自在神通，为欲亲近供养佛故，从一佛土至一佛土，而能不生游佛土想，是为菩萨摩诃萨常应圆满游戏神通。」</p>
<p>　　「世尊！云何菩萨摩诃萨常应圆满见诸佛土，如其所见而自严净种种佛土？」</p>
<p>　　「善现！若菩萨摩诃萨住一佛土，能见十方无边佛国，亦能示现，而常（别本有作「尝」者）不生佛国土想。又为成熟诸有情故，现处三千大千世界转轮王位而自庄严，亦能弃舍而无所执，是为菩萨摩诃萨常应圆满见诸佛土，如其所见而自严净种种佛土。」</p>
<p>　　「世尊！云何菩萨摩诃萨常应圆满承事供养诸佛世尊，于如来身如实观察？」</p>
<p>　　「善现！若菩萨摩诃萨为欲饶益诸有情故，于法义趣如实分别，如是名为以法承事供养诸佛，又谛观察诸佛法身，是为菩萨摩诃萨常应圆满承事供养诸佛世尊，于如来身如实观察。</p>
<p>　　「善现当知！诸菩萨摩诃萨住第八地时，于此四法常应圆满。」</p>
<p>　　「世尊！云何菩萨摩诃萨常应圆满根胜劣智？」</p>
<p>　　「善现！若菩萨摩诃萨住佛十力，如实了知一切有情诸根胜劣，是为菩萨摩诃萨常应圆满根胜劣智。」</p>
<p>　　「世尊！云何菩萨摩诃萨常应圆满严净佛土？」</p>
<p>　　「善现！若菩萨摩诃萨以无所得而为方便，严净一切有情心行无所执著，是为菩萨摩诃萨常应圆满严净佛土。」</p>
<p>　　「世尊！云何菩萨摩诃萨常应圆满如幻等持数入诸定？」</p>
<p>　　「善现！若菩萨摩诃萨住此等持，虽能成办一切事业，而心于法都无动转。又修等持极成熟故，不作加行能数现前，是为菩萨摩诃萨常应圆满如幻等持数入诸定。</p>
<p>　　「世尊！云何菩萨摩诃萨常应圆满随诸有情善根应熟故，入诸有自现化生？」</p>
<p>　　「善现！若菩萨摩诃萨为欲成熟诸有情类殊胜善根，随其所宜故入诸有而现受生，是为菩萨摩诃萨随诸有情善根应熟故，入诸有自现化生。</p>
<p>　　「善现当知！诸菩萨摩诃萨住第九地时，于此四法常应圆满。」</p>
<p>　　「世尊！云何菩萨摩诃萨常应圆满摄受无边处所大愿，随有所愿皆令证得？」</p>
<p>　　「善现！若菩萨摩诃萨已修六种波罗蜜多极圆满故，或为严净诸佛国土，或为成熟诸有情类，随心所愿皆能圆满无所匮乏，是为菩萨摩诃萨常应圆满摄受无边处所大愿，随有所愿皆令证得。」</p>
<p>　　「世尊！云何菩萨摩诃萨常应圆满随诸天、龙广说乃至人非人等异类音智？」</p>
<p>　　「善现！若菩萨摩诃萨修习殊胜词无碍解，善知有情言音差别，是为菩萨摩诃萨常应圆满随诸天、龙广说乃至人非人等异类音智。」</p>
<p>　　「世尊！云何菩萨摩诃萨常应圆满无碍辩说？」</p>
<p>　　「善现！若菩萨摩诃萨修习殊胜辩无碍解，为诸有情能无尽说，是为菩萨摩诃萨常应圆满无碍辩说。」</p>
<p>　　「世尊！云何菩萨摩诃萨常应圆满入胎具足？」</p>
<p>　　「善现！若菩萨摩诃萨虽一切生处实恒化生，而为益有情现入胎藏，于中具足种种胜事，是为菩萨摩诃萨常应圆满入胎具足。」</p>
<p>　　「世尊！云何菩萨摩诃萨常应圆满出生具足？」</p>
<p>　　「善现！若菩萨摩诃萨于出胎时示现种种希有胜事，令诸有情见者欢喜得大饶益，是为菩萨摩诃萨常应圆满出生具足。」</p>
<p>　　「世尊！云何菩萨摩诃萨常应圆满家族具足？」</p>
<p>　　「善现！若菩萨摩诃萨或生刹帝利大族、或生婆罗门大族，所禀父母无可讥嫌，是为菩萨摩诃萨常应圆满家族具足。」</p>
<p>　　「世尊！云何菩萨摩诃萨常应圆满种姓具足？」</p>
<p>　　「善现！若菩萨摩诃萨常在过去诸大菩萨种姓中生，是为菩萨摩诃萨常应圆满种姓具足。」</p>
<p>　　「世尊！云何菩萨摩诃萨常应圆满眷属具足？」</p>
<p>　　「善现！若菩萨摩诃萨纯以无量无数菩萨摩诃萨众而为眷属，非余杂类，是为菩萨摩诃萨常应圆满眷属具足。」</p>
<p>　　「世尊！云何菩萨摩诃萨常应圆满生身具足？」</p>
<p>　　「善现！若菩萨摩诃萨于初生时，其身具足一切相好，放大光明遍照无边诸佛世界，亦令彼界六种变动，有情遇者皆获利乐，是为菩萨摩诃萨常应圆满生身具足。」</p>
<p>　　「世尊！云何菩萨摩诃萨常应圆满出家具足？」</p>
<p>　　「善现！若菩萨摩诃萨于出家时，无量无数百千俱胝那庾多众前后围绕尊重赞叹，往诣道场，剃除须发，服三法衣，受持应器，引导无量无边有情，令乘三乘而趣圆寂，是为菩萨摩诃萨常应圆满出家具足。」</p>
<p>　　「世尊！云何菩萨摩诃萨常应圆满庄严菩提树具足？」</p>
<p>　　「善现！若菩萨摩诃萨殊胜善根广大愿力，感得如是大菩提树，吠琉璃宝以为其茎，真金为根，枝、叶、花、果皆以上妙七宝所成。其树高广遍覆三千大千佛土，光明照曜周遍十方殑伽沙等诸佛世界，有情见者无不蒙益，是为菩萨摩诃萨常应圆满庄严菩提树具足。」</p>
<p>　　「世尊！云何菩萨摩诃萨常应圆满一切功德成办具足？」</p>
<p>　　「善现！若菩萨摩诃萨满足殊胜福慧资粮，成熟有情、严净佛土，是为菩萨摩诃萨常应圆满一切功德成办具足。」</p>
<p>　　「善现当知！诸菩萨摩诃萨住第十地时，常应圆满此十二法。」</p>
<p>　　「世尊！云何菩萨摩诃萨住第十地已，于前所修诸地胜法皆得圆满，与诸如来应言无异？」</p>
<p>　　「善现！是菩萨摩诃萨已圆满布施波罗蜜多乃至般若波罗蜜多，已圆满四静虑、四无量、四无色定，已圆满四念住乃至八圣道支，已圆满空、无相、无愿解脱门，已圆满内空乃至无性自性空，已圆满真如乃至不思议界，已圆满苦、集、灭、道圣谛，已圆满八解脱、九次第定，已圆满一切陀罗尼门、三摩地门，已圆满五眼、六神通，已圆满如来十力乃至十八佛不共法，具一切智、一切相智，若复永断一切烦恼习气相续便住佛地。由此故说，若菩萨摩诃萨住第十地已，于前所修诸地胜法皆得圆满，与诸如来应言无异。」</p>
<p>　　尔时，具寿善现复白佛言：「世尊！云何菩萨摩诃萨住第十地趣如来地？」</p>
<p>　　佛告善现：「是菩萨摩诃萨方便善巧行六波罗蜜多，修四静虑、四无量、四无色定、三十七菩提分法广说乃至十八佛不共法，具一切智、一切相智，超净观地、种性地、第八地、具见地、薄地、离欲地、已办地、独觉地及菩萨地，又能永断一切烦恼习气相续，便成如来、应、正等觉住如来地。善现！如是菩萨摩诃萨住第十地趣如来地。如是，善现！齐此当知诸菩萨摩诃萨发趣大乘。</p>
<p>　　「复次，善现！汝次所问『如是大乘从何处出、至何处住？』者，善现当知！如是大乘从三界中出，至一切智智中住，然以无二为方便故无出无住。所以者何？若大乘、若一切智智，如是二法不合不散，非有色非无色、非有见非无见、非有对非无对，皆同一相，所谓无相。无相之法无出无住。所以者何？无相之法，非已出已住，非当出当住，非今出今住。</p>
<p>　　「善现当知！其有欲令无相之法有出住者，则为欲令真如、法界、法性、不虚妄性、不变异性、平等性、离生性、法定、法住、实际、虚空界、不思议界亦有出住。所以者何？真如乃至不思议界，皆不能从三界中出，亦不能至一切智智中住。何以故？真如真如自性空，乃至不思议界不思议界自性空故。</p>
<p>　　「善现当知！其有欲令无相之法有出住者，则为欲令断界、离界、灭界、安隐界、寂静界、无生界、无灭界、无性界、无相界、无作界、无为界亦有出住。所以者何？断界乃至无为界，皆不能从三界中出，亦不能至一切智智中住。何以故？断界断界自性空，乃至无为界无为界自性空故。</p>
<p>　　「善现当知！其有欲令无相之法有出住者，则为欲令色空乃至识空亦有出住。所以者何？色空乃至识空，皆不能从三界中出，亦不能至一切智智中住。何以故？色空色空自性空，乃至识空识空自性空故。</p>
<p>　　「善现当知！其有欲令无相之法有出住者，则为欲令眼处空乃至意处空亦有出住。所以者何？眼处空乃至意处空，皆不能从三界中出，亦不能至一切智智中住。何以故？眼处空眼处空自性空，乃至意处空意处空自性空故。</p>
<p>　　「善现当知！其有欲令无相之法有出住者，则为欲令色处空乃至法处空亦有出住。所以者何？色处空乃至法处空，皆不能从三界中出，亦不能至一切智智中住。何以故？色处空色处空自性空，乃至法处空法处空自性空故。</p>
<p>　　「善现当知！其有欲令无相之法有出住者，则为欲令眼界空乃至意界空亦有出住。所以者何？眼界空乃至意界空，皆不能从三界中出，亦不能至一切智智中住。何以故？眼界空眼界空自性空，乃至意界空意界空自性空故。</p>
<p>　　「善现当知！其有欲令无相之法有出住者，则为欲令色界空乃至法界空亦有出住。所以者何？色界空乃至法界空，皆不能从三界中出，亦不能至一切智智中住。何以故？色界空色界空自性空，乃至法界空法界空自性空故。</p>
<p>　　「善现当知！其有欲令无相之法有出住者，则为欲令眼识界空乃至意识界空亦有出住。所以者何？眼识界空乃至意识界空，皆不能从三界中出，亦不能至一切智智中住。何以故？眼识界空眼识界空自性空，乃至意识界空意识界空自性空故。</p>
<p>　　「善现当知！其有欲令无相之法有出住者，则为欲令眼触空乃至意触空亦有出住。所以者何？眼触空乃至意触空，皆不能从三界中出，亦不能至一切智智中住。何以故？眼触空眼触空自性空，乃至意触空意触空自性空故。</p>
<p>　　「善现当知！其有欲令无相之法有出住者，则为欲令眼触为缘所生诸受空乃至意触为缘所生诸受空亦有出住。所以者何？眼触为缘所生诸受空乃至意触为缘所生诸受空，皆不能从三界中出，亦不能至一切智智中住。何以故？眼触为缘所生诸受空眼触为缘所生诸受空自性空，乃至意触为缘所生诸受空意触为缘所生诸受空自性空故。</p>
<p>　　「善现当知！其有欲令无相之法有出住者，则为欲令地界空乃至识界空亦有出住。所以者何？地界空乃至识界空，皆不能从三界中出，亦不能至一切智智中住。何以故？地界空地界空自性空，乃至识界空识界空自性空故。</p>
<p>　　「善现当知！其有欲令无相之法有出住者，则为欲令因缘空乃至增上缘空亦有出住。所以者何？因缘空乃至增上缘空，皆不能从三界中出，亦不能至一切智智中住。何以故？因缘空因缘空自性空，乃至增上缘空增上缘空自性空故。</p>
<p>　　「善现当知！其有欲令无相之法有出住者，则为欲令无明空乃至老死空亦有出住。所以者何？无明空乃至老死空，皆不能从三界中出，亦不能至一切智智中住。何以故？无明空无明空自性空，乃至老死空老死空自性空故。</p>
<p>　　「善现当知！其有欲令无相之法有出住者，则为欲令梦境、幻事、响、像、光影、阳焰、空花、寻香城、变化事亦有出住。所以者何？梦境乃至变化事，皆不能从三界中出，亦不能至一切智智中住。何以故？梦境梦境自性空，乃至变化事变化事自性空故。</p>
<p>　　「善现当知！其有欲令无相之法有出住者，则为欲令布施波罗蜜多空乃至般若波罗蜜多空亦有出住。所以者何？布施波罗蜜多空乃至般若波罗蜜多空，皆不能从三界中出，亦不能至一切智智中住。何以故？布施波罗蜜多空布施波罗蜜多空自性空，乃至般若波罗蜜多空般若波罗蜜多空自性空故。</p>
<p>　　「善现当知！其有欲令无相之法有出住者，则为欲令内空乃至无性自性空亦有出住。所以者何？内空乃至无性自性空，皆不能从三界中出，亦不能至一切智智中住。何以故？内空内空自性空，乃至无性自性空无性自性空自性空故。</p>
<p>　　「善现当知！其有欲令无相之法有出住者，则为欲令苦、集、灭、道圣谛空亦有出住。所以者何？苦、集、灭、道圣谛空，皆不能从三界中出，亦不能至一切智智中住。何以故？苦、集、灭、道圣谛空苦、集、灭、道圣谛空自性空故。</p>
<p>　　「善现当知！其有欲令无相之法有出住者，则为欲令四念住空乃至八圣道支空亦有出住。所以者何？四念住空乃至八圣道支空，皆不能从三界中出，亦不能至一切智智中住。何以故？四念住空四念住空自性空，乃至八圣道支空八圣道支空自性空故。</p>
<p>　　「善现当知！其有欲令无相之法有出住者，则为欲令四静虑空亦有出住。所以者何？四静虑空，皆不能从三界中出，亦不能至一切智智中住。何以故？四静虑空四静虑空自性空故。</p>
<p>　　「善现当知！其有欲令无相之法有出住者，则为欲令四无量空亦有出住。所以者何？四无量空，皆不能从三界中出，亦不能至一切智智中住。何以故？四无量空四无量空自性空故。</p>
<p>　　「善现当知！其有欲令无相之法有出住者，则为欲令四无色定空亦有出住。所以者何？四无色定空，皆不能从三界中出，亦不能至一切智智中住。何以故？四无色定空四无色定空自性空故。</p>
<p>　　「善现当知！其有欲令无相之法有出住者，则为欲令空、无相、无愿解脱门空亦有出住。所以者何？空、无相、无愿解脱门空，皆不能从三界中出，亦不能至一切智智中住。何以故？空、无相、无愿解脱门空空、无相、无愿解脱门空自性空故。</p>
<p>　　「善现当知！其有欲令无相之法有出住者，则为欲令八解脱空亦有出住。所以者何？八解脱空，皆不能从三界中出，亦不能至一切智智中住。何以故？八解脱空八解脱空自性空故。</p>
<p>　　「善现当知！其有欲令无相之法有出住者，则为欲令九次第定空亦有出住。所以者何？九次第定空，皆不能从三界中出，亦不能至一切智智中住。何以故？九次第定空九次第定空自性空故。</p>
<p>　　「善现当知！其有欲令无相之法有出住者，则为欲令净观地空乃至如来地空亦有出住。所以者何？净观地空乃至如来地空，皆不能从三界中出，亦不能至一切智智中住。何以故？净观地空净观地空自性空，乃至如来地空如来地空自性空故。</p>
<p>　　「善现当知！其有欲令无相之法有出住者，则为欲令极喜地空乃至法云地空亦有出住。所以者何？极喜地空乃至法云地空，皆不能从三界中出，亦不能至一切智智中住。何以故？极喜地空极喜地空自性空，乃至法云地空法云地空自性空故。</p>
<p>　　「善现当知！其有欲令无相之法有出住者，则为欲令一切陀罗尼门、三摩地门空亦有出住。所以者何？一切陀罗尼门、三摩地门空，皆不能从三界中出，亦不能至一切智智中住。何以故？一切陀罗尼门、三摩地门空一切陀罗尼门、三摩地门空自性空故。</p>
<p>　　「善现当知！其有欲令无相之法有出住者，则为欲令五眼、六神通空亦有出住。所以者何？五眼、六神通空，皆不能从三界中出，亦不能至一切智智中住。何以故？五眼、六神通空五眼、六神通空自性空故。</p>
<p>　　「善现当知！其有欲令无相之法有出住者，则为欲令如来十力空乃至十八佛不共法空亦有出住。所以者何？如来十力空乃至十八佛不共法空，皆不能从三界中出，亦不能至一切智智中住。何以故？如来十力空如来十力空自性空，乃至十八佛不共法空十八佛不共法空自性空故。</p>
<p>　　「善现当知！其有欲令无相之法有出住者，则为欲令无忘失法、恒住舍性空亦有出住。所以者何？无忘失法、恒住舍性空，皆不能从三界中出，亦不能至一切智智中住。何以故？无忘失法、恒住舍性空无忘失法、恒住舍性空自性空故。</p>
<p>　　「善现当知！其有欲令无相之法有出住者，则为欲令一切智、道相智、一切相智空亦有出住。所以者何？一切智、道相智、一切相智空，皆不能从三界中出，亦不能至一切智智中住。何以故？一切智、道相智、一切相智空一切智、道相智、一切相智空自性空故。</p>
<p>　　「善现当知！其有欲令无相之法有出住者，则为欲令预流者恶趣生、一来者频来生、不还者欲界生、诸菩萨自利生、阿罗汉独觉如来后有生，亦有出住。所以者何？预流者恶趣生乃至如来后有生，皆不能从三界中出，亦不能至一切智智中住。何以故？预流者恶趣生预流者恶趣生自性空，乃至如来后有生如来后有生自性空故。</p>
<p>　　「善现当知！其有欲令无相之法有出住者，则为欲令预流空乃至如来空亦有出住。所以者何？预流空乃至如来空，皆不能从三界中出，亦不能至一切智智中住。何以故？预流空预流空自性空，乃至如来空如来空自性空故。</p>
<p>　　「善现当知！其有欲令无相之法有出住者，则为欲令名字、假想、施设、言说亦有出住。所以者何？名字、假想、施设、言说，皆不能从三界中出，亦不能至一切智智中住。何以故？名字、假想、施设、言说名字、假想、施设、言说自性空故。</p>
<p>　　「善现当知！其有欲令无相之法有出住者，则为欲令无生无灭、无染无净、无相无为亦有出住。所以者何？无生无灭、无染无净、无相无为，皆不能从三界中出，亦不能至一切智智中住。何以故？无生无灭、无染无净、无相无为无生无灭、无染无净、无相无为自性空故。</p>
<p>　　「善现当知！由此缘故，我作是说：如是大乘从三界中出至一切智智中住，然以无二为方便故无出无住。所以者何？无相之法无动转故，不可说言有出有住。</p>
<p>　　大般若波罗蜜多经卷第四百九十一</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="../../brzj/dbrj/dbrblmdjjd490.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="../../brzj/dbrj/dbrblmdjjd492.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="../../brzj/dbrj/dbrblmdjjd490.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="../../brzj/dbrj/dbrblmdjjd492.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>

        <script src="../../ace.js"></script>
        <script src="../../editor.js"></script>
        <script src="../../mode-rust.js"></script>
        <script src="../../theme-dawn.js"></script>
        <script src="../../theme-tomorrow_night.js"></script>


        <script src="../../clipboard.min.js"></script>
        <script src="../../highlight.js"></script>
        <script src="../../book.js"></script>

        <!-- Custom JS scripts -->


    </div>
    </body>
</html>
